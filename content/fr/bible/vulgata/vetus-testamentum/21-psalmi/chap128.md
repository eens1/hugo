---
title: "Caput 128"
date: 2024-09-06T20:00:53+02:00
draft: false
---


1 Canticum graduum. Saepe expugnaverunt me a iuventute mea, dicat nunc Israel.

2 Saepe expugnaverunt me a iuventute mea: etenim non potuerunt mihi.

3 Supra dorsum meum fabricaverunt peccatores: prolongaverunt iniquitatem suam.

4 Dominus iustus concidit cervices peccatorum:

5 confundantur et convertantur retrorsum omnes, qui oderunt Sion.

6 Fiant sicut foenum tectorum: quod priusquam evellatur, exaruit:

7 De quo non implevit manum suam qui metit, et sinum suum qui manipulos colligit.

8 Et non dixerunt qui praeteribant: Benedictio Domini super vos: benediximus vobis in nomine Domini.

