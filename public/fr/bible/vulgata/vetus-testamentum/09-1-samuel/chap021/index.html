<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/09-1-samuel/">
      <li>
      
         09 1 samuel
      
      </a>
      </li>
   

   
      <a href="/fr/bible/vulgata/vetus-testamentum/09-1-samuel/chap021/">
      <li>
      
         Chap021
      
      </a>
      </li>
   

   


</ol>
</nav>


<h1>Caput 21</h1>

<div class="content">
<article>
<p>1 Venit autem David in Nobe ad Achimelech sacerdotem: et obstupuit Achimelech, eo quod venisset David. Et dixit ei: Quare tu solus, et nullus est tecum?</p>
<p>2 Et ait David ad Achimelech sacerdotem: Rex præcepit mihi sermonem, et dixit: Nemo sciat rem, propter quam missus es a me, et cuiusmodi præcepta tibi dederim: nam et pueris condixi in illum et illum locum.</p>
<p>3 Nunc ergo siquid habes ad manum, vel quinque panes, da mihi, aut quidquid inveneris.</p>
<p>4 Et respondens sacerdos ad David, ait illi: Non habeo laicos panes ad manum, sed tantum panem sanctum: si mundi sunt pueri, maxime a mulieribus?</p>
<p>5 Et respondit David sacerdoti, et dixit ei: Equidem, si de mulieribus agitur: continuimus nos ab heri et nudiustertius, quando egrediebamur, et fuerunt vasa puerorum sancta. porro via hæc polluta est, sed et ipsa hodie sanctificabitur in vasis.</p>
<p>6 Dedit ergo ei sacerdos sanctificatum panem. neque enim erat ibi panis, nisi tantum panes propositionis, qui sublati fuerant a facie Domini, ut ponerentur panes calidi.</p>
<p>7 Erat autem ibi vir quidam de servis Saul, in die illa, intus in tabernaculo Domini: et nomen eius Doeg Idumæus, potentissimus pastorum Saul.</p>
<p>8 Dixit autem David ad Achimelech: Si habes hic ad manum hastam, aut gladium? quia gladium meum, et arma mea non tuli mecum. sermo enim regis urgebat.</p>
<p>9 Et dixit sacerdos: Ecce hic gladius Goliath Philisthæi, quem percussisti in Valle terebinthi, est involutus pallio post ephod: si istum vis tollere, tolle. neque enim hic est alius absque eo. Et ait David: Non est huic alter similis, da mihi eum.</p>
<p>10 Surrexit itaque David, et fugit in die illa a facie Saul: et venit ad Achis regem Geth:</p>
<p>11 dixeruntque servi Achis ad eum cum vidissent David: Numquid non iste est David rex terræ? nonne huic cantabant per choros, dicentes: Percussit Saul mille, et David decem millia?</p>
<p>12 Posuit autem David sermones istos in corde suo, et extimuit valde a facie Achis regis Geth.</p>
<p>13 Et immutavit os suum coram eis, et collabebatur inter manus eorum: et impingebat in ostia portæ, defluebantque salivæ eius in barbam.</p>
<p>14 Et ait Achis ad servos suos: Vidistis hominem insanum: quare adduxistis eum ad me?</p>
<p>15 An desunt nobis furiosi, quod introduxistis istum, ut fureret me præsente? hiccine ingredietur domum meam?</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
