<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/18-judith/chap016/" />




<link rel="stylesheet" href="/css/cusdis.css">




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/cusdis.js" defer></script>




<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/18-judith/">
      <li>
      
         18 judith
      
      </a>
      </li>
   

   
      <a href="/fr/bible/vulgata/vetus-testamentum/18-judith/chap016/">
      <li>
      
         Chap016
      
      </a>
      </li>
   

   


</ol>
</nav>


<h1>Caput 16</h1>

<div class="content">
<article>
<p>1 Tunc cantavit canticum hoc Domino Iudith, dicens:</p>
<p>2 Incipite Domino in tympanis, cantate Domino in cymbalis, modulamini illi psalmum novum, exaltate, et invocate nomen eius.</p>
<p>3 Dominus conterens bella, Dominus nomen est illi.</p>
<p>4 Qui posuit castra sua in medio populi sui, ut eriperet nos de manu omnium inimicorum nostrorum.</p>
<p>5 Venit Assur ex montibus ab Aquilone in multitudine fortitudinis suæ: cuius multitudo obturavit torrentes, et equi eorum cooperuerunt valles.</p>
<p>6 Dixit se incensurum fines meos, et iuvenes meos occisurum gladio, infantes meos dare in prædam, et virgines in captivitatem.</p>
<p>7 Dominus autem omnipotens nocuit eum, et tradidit eum in manus feminæ, et confodit eum.</p>
<p>8 Non enim cecidit potens eorum a iuvenibus, nec filii Titan percusserunt eum, nec excelsi gigantes opposuerunt se illi, sed Iudith filia Merari in specie faciei suæ dissolvit eum.</p>
<p>9 Exuit enim se vestimento viduitatis, et induit se vestimento lætitiæ in exultatione filiorum Israel.</p>
<p>10 Unxit faciem suam unguento, et colligavit cincinnos suos mitra, accepit stolam novem ad decipiendum illum.</p>
<p>11 Sandalia eius rapuerunt oculos eius, pulchritudo eius captivam fecit animam eius, amputavit pugione cervicem eius.</p>
<p>12 Horruerunt Persæ constantiam eius, et Medi audaciam eius.</p>
<p>13 Tunc ululaverunt castra Assyriorum, quando apparuerunt humiles mei, arescentes in siti.</p>
<p>14 Filii puellarum compunxerunt eos, et sicut pueros fugientes occiderunt eos: perierunt in prælio a facie Domini Dei mei.</p>
<p>15 Hymnum cantemus Domino, hymnum novum cantemus Deo nostro.</p>
<p>16 Adonai Domine magnus es tu, et præclarus in virtute tua, et quem superare nemo potest.</p>
<p>17 Tibi serviat omnis creatura tua: quia dixisti, et facta sunt: misisti spiritum tuum, et creata sunt, et non est qui resistat voci tuæ.</p>
<p>18 Montes a fundamentis movebuntur cum aquis: petræ, sicut cera, liquescent ante faciem tuam.</p>
<p>19 Qui autem timent te, magni erunt apud te per omnia.</p>
<p>20 Væ genti insurgenti super genus meum: Dominus enim omnipotens vindicabit in eis, in die iudicii visitabit illos.</p>
<p>21 Dabit enim ignem, et vermes in carnes eorum, ut urantur, et sentiant usque in sempiternum.</p>
<p>22 Et factum est post hæc, omnis populus post victoriam venit in Ierusalem adorare Dominum: et mox ut purificati sunt, obtulerunt omnes holocausta, et vota, et repromissiones suas.</p>
<p>23 Porro Iudith universa vasa bellica Holofernis, quæ dedit illi populus, et conopœum, quod ipsa sustulerat de cubili ipsius, obtulit in anathema oblivionis.</p>
<p>24 Erat autem populus iucundus secundum faciem sanctorum, et per tres menses gaudium huius victoriæ celebratum est cum Iudith.</p>
<p>25 Post dies autem illos unusquisque rediit in domum suam, et Iudith magna facta est in Bethulia, et præclarior erat universæ terræ Israel.</p>
<p>26 Erat enim virtuti castitas adiuncta, ita ut non cognosceret virum omnibus diebus vitæ suæ, ex quo defunctus est Manasses vir eius.</p>
<p>27 Erat autem diebus festis procedens cum magna gloria.</p>
<p>28 Mansit autem in domo viri sui annos centum quinque, et dimisit abram suam liberam, et defuncta est ac sepulta cum viro suo in Bethulia.</p>
<p>29 Luxitque illam omnis populus diebus septem.</p>
<p>30 In omni autem spatio vitæ eius non fuit qui perturbaret Israel, et post mortem eius annis multis.</p>
<p>31 Dies autem victoriæ huius festivitatis, ab Hebræis in numero sanctorum dierum accipitur, et colitur a Iudæis ex illo tempore usque in præsentem diem.</p>

</article>
</div>



<div class="comment-dropdown">
<button class="dropdown-btn">Afficher les commentaires</button>
<div class="comment-box">
<h2>Commentaires</h2>

<div id="cusdis_thread"
  data-host="https://cusdis.com"
  data-app-id="8e7720be-66d0-4d22-bdc6-389d4ae51295"
  data-page-id="5904e6fa12655be85375cc0d5c0a1bee"
  data-page-url="https://eens.netlify.app/fr/bible/vulgata/vetus-testamentum/18-judith/chap016/"
  data-page-title="Caput 16"
  data-theme="dark"
></div>

</div>
</div>

<script async defer src="https://cusdis.com/js/cusdis.es.js"></script>



</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
