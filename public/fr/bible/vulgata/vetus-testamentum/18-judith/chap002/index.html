<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 2</h1>

<div class="content">
<article>
<p>1 Anno tertiodecimo Nabuchodonosor regis, vigesima et secunda die mensis primi, factum est verbum in domo Nabuchodonosor regis Assyriorum ut defenderet se.</p>
<p>2 Vocavitque omnes maiores natu, omnesque duces, et bellatores suos, et habuit cum eis mysterium consilii sui:</p>
<p>3 dixitque cogitationem suam in eo esse, ut omnem terram suo subiugaret imperio.</p>
<p>4 Quod dictum cum placuisset omnibus, vocavit Nabuchodonosor rex Holofernem principem militiæ suæ,</p>
<p>5 et dixit ei: Egredere adversus omne regnum Occidentis, et contra eos præcipue, qui contempserunt imperium eum.</p>
<p>6 Non parcet oculus tuus ulli regno, omnemque urbem munitam subiugabis mihi.</p>
<p>7 Tunc Holofernes vocavit duces, et magistratus virtutis Assyriorum: et dinumeravit viros in expeditionem, sicut præcepit ei rex, centum viginti millia peditum pugnatorum, et equitum sagittariorum duodecim millia.</p>
<p>8 Omnemque expeditionem suam fecit præire in multitudine innumerabilium camelorum, cum his quæ exercitibus sufficerent copiose, boum quoque armenta, gregesque ovium, quorum non erat numerus.</p>
<p>9 Frumentum ex omni Syria in transitu suo parari constituit.</p>
<p>10 Aurum vero, et argentum de domo regis assumpsit multum nimis.</p>
<p>11 Et profectus est ipse, et omnis exercitus cum quadrigis, et equitibus, et sagittariis, qui cooperuerunt faciem terræ, sicut locustæ.</p>
<p>12 Cumque pertransisset fines Assyriorum, venit ad magnos montes Ange, qui sunt a sinistro Ciliciæ, ascenditque omnia castella eorum, et obtinuit omnem munitionem.</p>
<p>13 Effregit autem civitatem opinatissimam Melothi, prædavitque omnes filios Tharsis, et filios Ismael, qui erant contra faciem deserti, et ad austrum terræ Cellon.</p>
<p>14 Et transivit Euphraten, et venit in Mesopotamiam: et fregit omnes civitates excelsas, quæ erant ibi, a torrente Mambre usquequo perveniatur ad mare:</p>
<p>15 et occupavit terminos eius, a Cilicia usque ad fines Iapheth, qui sunt ad austrum.</p>
<p>16 Abduxitque omnes filios Madian, et prædavit omnem locupletationem eorum, omnesque resistentes sibi occidit in ore gladii.</p>
<p>17 Et post hæc descendit in campos Damasci in diebus messis, et succendit omnia sata, omnesque arbores, et vineas fecit incidi:</p>
<p>18 et cecidit timor illius super omnes inhabitantes terram.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
