<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 11</h1>

<div class="content">
<article>
<p>1 Direxit opera eorum in manibus prophetæ sancti.</p>
<p>2 Iter fecerunt per deserta, quæ non habitabantur: et in locis desertis fixerunt casas.</p>
<p>3 Steterunt contra hostes, et de inimicis se vindicaverunt.</p>
<p>4 Sitierunt, et invocaverunt te, et data est illis aqua de petra altissima, et requies sitis de lapide duro.</p>
<p>5 Per quæ enim pœnas passi sunt inimici illorum, a defectione potus sui, et in eis, cum abundarent filii Israel, lætati sunt;</p>
<p>6 per hæc, cum illis deessent, bene cum illis actum est.</p>
<p>7 Nam pro fonte quidem sempiterni fluminis, humanum sanguinem dedisti iniustis.</p>
<p>8 Qui cum minuerentur in traductione infantium occisorum, dedisti illis abundantem aquam insperate,</p>
<p>9 ostendens per sitim, quæ tunc fuit, quemadmodum tuos exaltares, et adversarios illorum necares.</p>
<p>10 Cum enim tentati sunt, et quidem cum misericordia disciplinam accipientes, scierunt quemadmodum cum ira iudicati impii tormenta paterentur.</p>
<p>11 Hos quidem tamquam pater monens probasti: illos autem tamquam durus rex interrogans condemnasti.</p>
<p>12 Absentes enim et præsentes similiter torquebantur.</p>
<p>13 Duplex enim illos acceperat tædium, et gemitus cum memoria præteritorum.</p>
<p>14 Cum enim audirent per sua tormenta bene secum agi, commemorati sunt Dominum, admirantes in finem exitus.</p>
<p>15 Quem enim in expositione prava proiectum deriserunt, in finem eventus mirati sunt: non similiter iustis sitientes.</p>
<p>16 Pro cogitationibus autem insensatis iniquitatis illorum, quod quidam errantes colebant mutos serpentes, et bestias supervacuas, immisisti illis multitudinem mutorum animalium in vindictam:</p>
<p>17 ut scirent quia per quæ peccat quis, per hæc et torquetur.</p>
<p>18 Non enim impossibilis erat omnipotens manus tua, quæ creavit orbem terrarum ex materia invisa, immittere illis multitudinem ursorum, aut audaces leones,</p>
<p>19 aut novi generis ira plenas ignotas bestias, aut vaporem ignium spirantes, aut fumi odorem proferentes, aut horrendas ab oculis scintillas emittentes:</p>
<p>20 quarum non solum læsura poterat illos exterminare, sed et aspectus per timorem occidere.</p>
<p>21 Sed et sine his uno spiritu poterant occidi persecutionem passi ab ipsis factis suis, et dispersi per spiritum virtutis tuæ: sed omnia in mensura, et numero, et pondere disposuisti.</p>
<p>22 Multum enim valere, tibi soli supererat semper: et virtuti brachii tui quis resistet?</p>
<p>23 Quoniam tamquam momentum stateræ, sic est ante te orbis terrarum, et tamquam gutta roris antelucani, quæ descendit in terram.</p>
<p>24 Sed misereris omnium, quia omnia potes, et dissimulas peccata hominum propter pœnitentiam.</p>
<p>25 Diligis enim omnia quæ sunt, et nihil odisti eorum quæ fecisti: nec enim odiens aliquid constituisti, aut fecisti.</p>
<p>26 Quomodo autem posset aliquid permanere, nisi tu voluisses? aut quod a te vocatum non esset, conservaretur?</p>
<p>27 Parcis autem omnibus: quoniam tua sunt Domine, qui amas animas.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
