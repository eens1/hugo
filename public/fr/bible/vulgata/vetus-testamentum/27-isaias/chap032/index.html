<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 32</h1>

<div class="content">
<article>
<p>1 Ecce in iustitia regnabit rex, et principes in iudicio præerunt.</p>
<p>2 Et erit vir sicut qui absconditur a vento, et celat se a tempestate, sicut rivi aquarum in siti, et umbra petræ prominentis in terra deserta.</p>
<p>3 Non caligabunt oculi videntium, et aures audientium diligenter auscultabunt.</p>
<p>4 Et cor stultorum intelliget scientiam, et lingua balborum velociter loquetur et plane.</p>
<p>5 Non vocabitur ultra is, qui insipiens est, princeps: neque fraudulentus appellabitur maior:</p>
<p>6 stultus enim fatua loquetur, et cor eius faciet iniquitatem, ut perficiat simulationem, et loquatur ad Dominum fraudulenter, et vacuam faciat animam esurientis, et potum sitienti auferat.</p>
<p>7 Fraudulenti vasa pessima sunt: ipse enim cogitationes concinnavit ad perdendos mites in sermone mendaci, cum loqueretur pauper iudicium.</p>
<p>8 Princeps vero ea, quæ digna sunt principe, cogitabit, et ipse super duces stabit.</p>
<p>9 Mulieres opulentæ surgite, et audite vocem meam: filiæ confidentes percipite auribus eloquium meum.</p>
<p>10 Post dies enim, et annum vos conturbabimini confidentes: consummata est enim vindemia, collectio ultra non veniet.</p>
<p>11 Obstupescite opulentæ, conturbamini confidentes: exuite vos, et confundimini, accingite lumbos vestros.</p>
<p>12 Super ubera plangite, super regione desiderabili, super vinea fertili.</p>
<p>13 Super humum populi mei spinæ et vepres ascendent: quanto magis super omnes domos gaudii civitatis exultantis?</p>
<p>14 Domus enim dimissa est, multitudo urbis relicta est, tenebræ et palpatio factæ sunt super speluncas usque in æternum. Gaudium onagrorum pascua gregum,</p>
<p>15 donec effundatur super nos spiritus de excelso: et erit desertum in charmel, et charmel in saltum reputabitur.</p>
<p>16 Et habitabit in solitudine iudicium, et iustitia in charmel sedebit.</p>
<p>17 Et erit opus iustitiæ pax, et cultus iustitiæ silentium, et securitas usque in sempiternum.</p>
<p>18 Et sedebit populus meus in pulchritudine pacis, et in tabernaculis fiduciæ, et in requie opulenta.</p>
<p>19 Grando autem in descensione saltus, et humilitate humiliabitur civitas.</p>
<p>20 Beati, qui seminatis super omnes aquas, immittentes pedem bovis et asini.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
