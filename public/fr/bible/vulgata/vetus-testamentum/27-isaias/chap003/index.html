<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 3</h1>

<div class="content">
<article>
<p>1 Ecce enim dominator Dominus exercituum auferet a Ierusalem, et a Iuda validum et fortem, omne robur panis, et omne robor aquæ:</p>
<p>2 fortem, et virum bellatorem, iudicem, et prophetam, et ariolum, et senem:</p>
<p>3 Principem super quinquaginta, et honorabilem vultu, et consiliarium, et sapientem de architectis, et prudentem eloquii mystici.</p>
<p>4 Et dabo pueros principes eorum, et effeminati dominabuntur eis.</p>
<p>5 Et irruet populus, vir ad virum, et unusquisque ad proximum suum: tumultuabitur puer contra senem, et ignobilis contra nobilem.</p>
<p>6 Apprehendet enim vir fratrem suum domesticum patris sui: Vestimentum tibi est, princeps esto noster, ruina autem hæc sub manu tua.</p>
<p>7 Respondebit in die illa, dicens: Non sum medicus, et in domo mea non est panis, neque vestimentum: nolite constituere me principem populi.</p>
<p>8 Ruit enim Ierusalem, et Iudas concidit: quia lingua eorum et adinventiones eorum contra Dominum, ut provocarent oculos maiestatis eius.</p>
<p>9 Agnitio vultus eorum respondit eis: et peccatum suum quasi Sodoma prædicaverunt, nec absconderunt: væ animæ eorum, quoniam reddita sunt eis mala.</p>
<p>10 Dicite iusto quoniam bene, quoniam fructum adinventionum suarum comedet.</p>
<p>11 Væ impio in malum: retributio enim manuum eius fiet ei.</p>
<p>12 populum meum exactores sui spoliaverunt, et mulieres dominatæ sunt eis. Popule meus, qui te beatum dicunt, ipsi te decipiunt, et viam gressuum tuorum dissipant.</p>
<p>13 Stat ad iudicandum Dominus, et stat ad iudicandos populos.</p>
<p>14 Dominus ad iudicium veniet cum senibus populi sui, et principibus eius: vos enim depasti estis vineam, et rapina pauperis in domo vestra.</p>
<p>15 Quare atteritis populum meum, et facies pauperum commolitis, dicit Dominus Deus exercituum?</p>
<p>16 Et dixit Dominus: Pro eo quod elevatæ sunt filiæ Sion, et ambulaverunt extento collo, et nutibus oculorum ibant, et plaudebant, ambulabant, pedibus suis, et composito gradu incedebant:</p>
<p>17 Decalvabit Dominus verticem filiarum Sion, et Dominus crinem earum nudabit.</p>
<p>18 In die illa auferet Dominus ornamentum calceamentum,</p>
<p>19 et lunulas, et torques, et monilia, et armillas, et mitras,</p>
<p>20 et discriminalia, et periscelidas, et murenulas, et olfactoriola, et inaures,</p>
<p>21 et annulos, et gemmas in fronte pendentes,</p>
<p>22 et mutatoria, et palliola, et linteamina, et acus,</p>
<p>23 et specula, et sindones, et vittas, et theristra.</p>
<p>24 Et erit pro suavi odore fœtor, et pro zona funiculus, et pro crispanti crine calvitium, et pro fascia pectorali cilicium.</p>
<p>25 Pulcherrimi quoque viri tui gladio cadent, et fortes tui in prælio.</p>
<p>26 Et mœrebunt atque lugebunt portæ eius, et desolata in terra sedebit.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
