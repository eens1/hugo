<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/22-proverbia/chap021/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/">
      <li>
      
         22 proverbia
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/chap021/">
      <li>
      
         Chap021
      
      </a>
      </li>
   

   


</ol>
</nav>


<h1>Caput 21</h1>

<div class="content">
<article>
<p>1 Sicut divisiones aquarum, ita cor regis in manu Domini: quocumque voluerit, inclinabit illud.</p>
<p>2 Omnis via viri recta sibi videtur: appendit autem corda Dominus.</p>
<p>3 Facere misericordiam et iudicium, magis placet Domino quam victimæ.</p>
<p>4 Exaltatio oculorum est dilatatio cordis: lucerna impiorum peccatum.</p>
<p>5 Cogitationes robusti semper in abundantia: omnis autem piger semper in egestate est.</p>
<p>6 Qui congregat thesauros lingua mendacii, vanus et excors est, et impingetur ad laqueos mortis.</p>
<p>7 Rapinæ impiorum detrahent eos, quia noluerunt facere iudicium.</p>
<p>8 Perversa via viri, aliena est: qui autem mundus est, rectum opus eius.</p>
<p>9 Melius est sedere in angulo domatis, quam cum muliere litigiosa, et in domo communi.</p>
<p>10 Anima impii desiderat malum, non miserebitur proximo suo.</p>
<p>11 Mulctato pestilente sapientior erit parvulus: et si sectetur sapientem, sumet scientiam.</p>
<p>12 Excogitat iustus de domo impii, ut detrahat impios a malo.</p>
<p>13 Qui obturat aurem suam ad clamorem pauperis, et ipse clamabit, et non exaudietur.</p>
<p>14 Munus absconditum extinguit iras: et donum in sinu indignationem maximam.</p>
<p>15 Gaudium iusto est facere iudicium: et pavor operantibus iniquitatem.</p>
<p>16 Vir, qui erraverit a via doctrinæ, in cœtu gigantum commorabitur.</p>
<p>17 Qui diligit epulas, in egestate erit: qui amat vinum, et pinguia, non ditabitur.</p>
<p>18 Pro iusto datur impius: et pro rectis iniquus.</p>
<p>19 Melius est habitare in terra deserta, quam cum muliere rixosa et iracunda.</p>
<p>20 Thesaurus desiderabilis, et oleum in habitaculo iusti: et imprudens homo dissipabit illud.</p>
<p>21 Qui sequitur iustitiam et misericordiam, inveniet vitam, iustitiam, et gloriam.</p>
<p>22 Civitatem fortium ascendit sapiens, et destruxit robur fiduciæ eius.</p>
<p>23 Qui custodit os suum, et linguam suam, custodit ab angustiis animam suam.</p>
<p>24 Superbus et arrogans vocatur indoctus, qui in ira operatur superbiam.</p>
<p>25 Desideria occidunt pigrum: noluerunt enim quidquam manus eius operari:</p>
<p>26 tota die concupiscit et desiderat: qui autem iustus est, tribuet, et non cessabit.</p>
<p>27 Hostiæ impiorum abominabiles, quia offeruntur ex scelere.</p>
<p>28 Testis mendax peribit: vir obediens loquetur victoriam.</p>
<p>29 Vir impius procaciter obfirmat vultum suum: qui autem rectus est, corrigit viam suam.</p>
<p>30 Non est sapientia, non est prudentia, non est consilium contra Dominum.</p>
<p>31 Equus paratur ad diem belli: Dominus autem salutem tribuit.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>


</body>
</html>
