<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/vetus-testamentum/22-proverbia/chap013/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/">
      <li>
      
         22 proverbia
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/chap013/">
      <li>
      
         Chap013
      
      </a>
      </li>
   

   


</ol>
</nav>


<h1>Caput 13</h1>

<div class="content">
<article>
<p>1 Filius sapiens, doctrina patris: qui autem illusor est, non audit cum arguitur.</p>
<p>2 De fructu oris sui homo satiabitur bonis: anima autem prævaricatorum iniqua.</p>
<p>3 Qui custodit os suum, custodit animam suam: qui autem inconsideratus est ad loquendum, sentiet mala.</p>
<p>4 Vult et non vult piger: anima autem operantium impinguabitur.</p>
<p>5 Verbum mendax iustus detestabitur: impius autem confundit, et confundetur.</p>
<p>6 Iustitia custodit innocentis viam: impietas autem peccatorem supplantat.</p>
<p>7 Est quasi dives cum nihil habeat: et est quasi pauper, cum in multis divitiis sit.</p>
<p>8 Redemptio animæ viri, divitiæ suæ: qui autem pauper est, increpationem non sustinet.</p>
<p>9 Lux iustorum lætificat: lucerna autem impiorum extinguetur.</p>
<p>10 Inter superbos semper iurgia sunt: qui autem agunt omnia cum consilio, reguntur sapientia.</p>
<p>11 Substantia festinata minuetur: quæ autem paulatim colligitur manu, multiplicabitur.</p>
<p>12 Spes, quæ differtur, affligit animam: lignum vitæ desiderium veniens.</p>
<p>13 Qui detrahit alicui rei, ipse se in futurum obligat: qui autem timet præceptum, in pace versabitur. Animæ dolosæ errant in peccatis: iusti autem misericordes sunt, et miserantur.</p>
<p>14 Lex sapientis fons vitæ, ut declinet a ruina mortis.</p>
<p>15 Doctrina bona dabit gratiam: in itinere contemptorum vorago.</p>
<p>16 Astutus omnia agit cum consilio: qui autem fatuus est, aperit stultitiam.</p>
<p>17 Nuncius impii cadet in malum: legatus autem fidelis, sanitas.</p>
<p>18 Egestas, et ignominia ei, qui deserit disciplinam: qui autem acquiescit arguenti, glorificabitur.</p>
<p>19 Desiderium si compleatur, delectat animam: detestantur stulti eos, qui fugiunt mala.</p>
<p>20 Qui cum sapientibus graditur, sapiens erit: amicus stultorum similis efficietur.</p>
<p>21 Peccatores persequitur malum: et iustis retribuentur bona.</p>
<p>22 Bonus reliquit heredes filios, et nepotes: et custoditur iusto substantia peccatoris.</p>
<p>23 Multi cibi in novalibus patrum: et aliis congregantur absque iudicio.</p>
<p>24 Qui parcit virgæ, odit filium suum: qui autem diligit illum, instanter erudit.</p>
<p>25 Iustus comedit, et replet animam suam: venter autem impiorum insaturabilis.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

<script> window.intergramId = "7384506402" </script>
<script id="intergram" type="text/javascript" src="https://www.intergram.xyz/js/widget.js"></script>

</body>
</html>
