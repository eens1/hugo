<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/22-proverbia/chap022/" />




<link rel="stylesheet" href="/css/cusdis.css">




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/cusdis.js" defer></script>




<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/">
      <li>
      
         22 proverbia
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/chap022/">
      <li>
      
         Chap022
      
      </a>
      </li>
   

   


</ol>
</nav>


<h1>Caput 22</h1>

<div class="content">
<article>
<p>1 Melius est nomen bonum, quam divitiæ multæ: super argentum et aurum, gratia bona.</p>
<p>2 Dives, et pauper obviaverunt sibi: utriusque operator est Dominus.</p>
<p>3 Callidus vidit malum, et abscondit se: innocens pertransiit, et afflictus est damno.</p>
<p>4 Finis modestiæ timor Domini, divitiæ et gloria et vita.</p>
<p>5 Arma et gladii in via perversi: custos autem animæ suæ longe recedit ab eis.</p>
<p>6 Proverbium est: Adolescens iuxta viam suam, etiam cum senuerit, non recedet ab ea.</p>
<p>7 Dives pauperibus imperat: et qui accipit mutuum, servus est fœnerantis.</p>
<p>8 Qui seminat iniquitatem, metet mala, et virga iræ suæ consummabitur.</p>
<p>9 Qui pronus est ad misericordiam, benedicetur: de panibus enim suis dedit pauperi. Victoriam et honorem acquiret qui dat munera: animam autem aufert accipientium.</p>
<p>10 Eiice derisorem, et exibit cum eo iurgium, cessabuntque causæ et contumeliæ.</p>
<p>11 Qui diligit cordis munditiam, propter gratiam labiorum suorum habebit amicum regem.</p>
<p>12 Oculi Domini custodiunt scientiam: et supplantantur verba iniqui.</p>
<p>13 Dicit piger: Leo est foris, in medio platearum occidendus sum.</p>
<p>14 Fovea profunda, os alienæ: cui iratus est Dominus, incidet in eam.</p>
<p>15 Stultitia colligata est in corde pueri, et virga disciplinæ fugabit eam.</p>
<p>16 Qui calumniatur pauperem, ut augeat divitias suas, dabit ipse ditiori, et egebit.</p>
<p>17 Inclina aurem tuam, et audi verba sapientium: appone autem cor ad doctrinam meam.</p>
<p>18 quæ pulchra erit tibi, cum servaveris eam in ventre tuo, et redundabit in labiis tuis:</p>
<p>19 Ut sit in Domino fiducia tua, unde et ostendi eam tibi hodie.</p>
<p>20 Ecce descripsi eam tibi tripliciter, in cogitationibus et scientia:</p>
<p>21 ut ostenderem tibi firmitatem, et eloquia veritatis, respondere ex his illis, qui miserunt te.</p>
<p>22 Non facias violentiam pauperi, quia pauper est: neque conteras egenum in porta:</p>
<p>23 quia iudicabit Dominus causam eius, et configet eos, qui confixerunt animam eius.</p>
<p>24 Noli esse amicus homini iracundo, neque ambules cum viro furioso:</p>
<p>25 ne forte discas semitas eius, et sumas scandalum animæ tuæ.</p>
<p>26 Noli esse cum his, qui defigunt manus suas, et qui vades se offerunt pro debitis:</p>
<p>27 si enim non habes unde restituas, quid causæ est ut tollat operimentum de cubili tuo?</p>
<p>28 Ne transgrediaris terminos antiquos, quos posuerunt patres tui.</p>
<p>29 Vidisti virum velocem in opere suo? coram regibus stabit, nec erit ante ignobiles.</p>

</article>
</div>



<div class="comment-dropdown">
<button class="dropdown-btn">Afficher les commentaires</button>
<div class="comment-box">
<h2>Commentaires</h2>

<div id="cusdis_thread"
  data-host="https://cusdis.com"
  data-app-id="8e7720be-66d0-4d22-bdc6-389d4ae51295"
  data-page-id="c214f947be25eb87125af0b2cfa0cc17"
  data-page-url="https://eens.netlify.app/fr/bible/vulgata/vetus-testamentum/22-proverbia/chap022/"
  data-page-title="Caput 22"
  data-theme="dark"
></div>

</div>
</div>

<script async defer src="https://cusdis.com/js/cusdis.es.js"></script>



</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
