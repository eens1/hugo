<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 26</h1>

<div class="content">
<article>
<p>1 Quomodo nix in æstate, et pluviæ in messe: sic indecens est stulto gloria.</p>
<p>2 Sicut avis ad alia transvolans, et passer quo libet vadens: sic maledictum frustra prolatum in quempiam superveniet.</p>
<p>3 Flagellum equo, et camus asino, et virga in dorso imprudentium.</p>
<p>4 Ne respondeas stulto iuxta stultitiam suam, ne efficiaris ei similis.</p>
<p>5 Responde stulto iuxta stultitiam suam, ne sibi sapiens esse videatur.</p>
<p>6 Claudus pedibus, et iniquitatem bibens, qui mittit verba per nuncium stultum.</p>
<p>7 Quomodo pulchras frustra habet claudus tibias: sic indecens est in ore stultorum parabola.</p>
<p>8 Sicut qui mittit lapidem in acervum Mercurii: ita qui tribuit insipienti honorem.</p>
<p>9 Quomodo si spina nascatur in manu temulenti: sic parabola in ore stultorum.</p>
<p>10 Iudicium determinat causas: et qui imponit stulto silentium, iras mitigat.</p>
<p>11 Sicut canis, qui revertitur ad vomitum suum, sic imprudens, qui iterat stultitiam suam.</p>
<p>12 Vidisti hominem sapientem sibi videri? magis illo spem habebit insipiens.</p>
<p>13 Dicit piger: Leo est in via, et leæna in itineribus:</p>
<p>14 sicut ostium vertitur in cardine suo, ita piger in lectulo suo.</p>
<p>15 Abscondit piger manum sub ascella sua, et laborat si ad os suum eam converterit.</p>
<p>16 Sapientior sibi piger videtur septem viris loquentibus sententias.</p>
<p>17 Sicut qui apprehendit auribus canem, sic qui transit impatiens, et commiscetur rixæ alterius.</p>
<p>18 Sicut noxius est qui mittit sagittas, et lanceas in mortem:</p>
<p>19 ita vir, fraudulenter nocet amico suo: et cum fuerit deprehensus, dicit: Ludens feci.</p>
<p>20 Cum defecerint ligna, extinguetur ignis: et susurrone subtracto, iurgia conquiescent.</p>
<p>21 Sicut carbones ad prunas, et ligna ad ignem, sic homo iracundus suscitat rixas.</p>
<p>22 Verba susurronis quasi simplicia, et ipsa perveniunt ad intima ventris.</p>
<p>23 Quomodo si argento sordido ornare velis vas fictile, sic labia tumentia cum pessimo corde sociata.</p>
<p>24 Labiis suis intelligitur inimicus, cum in corde tractaverit dolos.</p>
<p>25 Quando submiserit vocem suam, ne credideris ei: quoniam septem nequitiæ sunt in corde illius.</p>
<p>26 Qui operit odium fraudulenter, revelabitur malitia eius in consilio.</p>
<p>27 Qui fodit foveam, incidet in eam: et qui volvit lapidem, revertetur ad eum.</p>
<p>28 Lingua fallax non amat veritatem: et os lubricum operatur ruinas.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
