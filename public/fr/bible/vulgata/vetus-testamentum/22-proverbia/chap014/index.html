<!DOCTYPE html>
<html>

<head><script src="/livereload.js?mindelay=10&amp;v=2&amp;port=41727&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/">
      <li>
      
         22 proverbia
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/chap014/">
      <li>
      
         Chap014
      
      </a>
      </li>
   

   


</ol>
</nav>


<h1>Caput 14</h1>

<div class="content">
<article>
<p>1 Sapiens mulier ædificat domum suam: insipiens extructam quoque manibus destruet.</p>
<p>2 Ambulans recto itinere, et timens Deum, despicitur ab eo, qui infami graditur via.</p>
<p>3 In ore stulti virga superbiæ: labia autem sapientium custodiunt eos.</p>
<p>4 Ubi non sunt boves, præsepe vacuum est: ubi autem plurimæ segetes, ibi manifesta est fortitudo bovis.</p>
<p>5 Testis fidelis non mentitur: profert autem mendacium dolosus testis.</p>
<p>6 Quærit derisor sapientiam, et non invenit: doctrina prudentium facilis.</p>
<p>7 Vade contra virum stultum, et nescit labia prudentiæ.</p>
<p>8 Sapientia callidi est intelligere viam suam: et imprudentia stultorum errans.</p>
<p>9 Stultus illudet peccatum, et inter iustos morabitur gratia.</p>
<p>10 Cor quod novit amaritudinem animæ suæ, in gaudio eius non miscebitur extraneus.</p>
<p>11 Domus impiorum delebitur: tabernacula vero iustorum germinabunt.</p>
<p>12 Est via, quæ videtur homini iusta: novissima autem eius deducunt ad mortem.</p>
<p>13 Risus dolore miscebitur, et extrema gaudii luctus occupat.</p>
<p>14 Viis suis replebitur stultus, et super eum erit vir bonus.</p>
<p>15 Innocens credit omni verbo: astutus considerat gressus suos. Filio doloso nihil erit boni: servo autem sapienti prosperi erunt actus, et dirigetur via eius.</p>
<p>16 Sapiens timet, et declinat a malo: stultus transilit, et confidit.</p>
<p>17 Impatiens operabitur stultitiam: et vir versutus odiosus est.</p>
<p>18 Possidebunt parvuli stultitiam, et expectabunt astuti scientiam.</p>
<p>19 Iacebunt mali ante bonos: et impii ante portas iustorum.</p>
<p>20 Etiam proximo suo pauper odiosus erit: amici vero divitum multi.</p>
<p>21 Qui despicit proximum suum, peccat: qui autem miseretur pauperis, beatus erit. Qui credit in Domino, misericordiam diligit.</p>
<p>22 Errant qui operantur malum: misericordia et veritas præparant bona.</p>
<p>23 In omni opere erit abundantia: ubi autem verba sunt plurima, ibi frequenter egestas.</p>
<p>24 Corona sapientium, divitiæ eorum: fatuitas stultorum, imprudentia.</p>
<p>25 Liberat animas testis fidelis: et profert mendacia versipellis.</p>
<p>26 In timore Domini fiducia fortitudinis, et filiis eius erit spes.</p>
<p>27 Timor Domini fons vitæ, ut declinent a ruina mortis.</p>
<p>28 In multitudine populi dignitas regis: et in paucitate plebis ignominia principis.</p>
<p>29 Qui patiens est, multa gubernatur prudentia: qui autem impatiens est, exaltat stultitiam suam.</p>
<p>30 Vita carnium, sanitas cordis: putredo ossium, invidia.</p>
<p>31 Qui calumniatur egentem, exprobrat factori eius: honorat autem eum, qui miseretur pauperis.</p>
<p>32 In malitia sua expelletur impius: sperat autem iustus in morte sua.</p>
<p>33 In corde prudentis requiescit sapientia, et indoctos quosque erudiet.</p>
<p>34 Iustitia elevat gentem: miseros autem facit populos peccatum.</p>
<p>35 Acceptus est regi minister intelligens: iracundiam eius inutilis sustinebit.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
