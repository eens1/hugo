<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 17</h1>

<div class="content">
<article>
<p>1 Melior est buccella sicca cum gaudio, quam domus plena victimis cum iurgio.</p>
<p>2 Servus sapiens dominabitur filiis stultis, et inter fratres hereditatem dividet.</p>
<p>3 Sicut igne probatur argentum, et aurum camino: ita corda probat Dominus.</p>
<p>4 Malus obedit linguæ iniquæ: et fallax obtemperat labiis mendacibus.</p>
<p>5 Qui despicit pauperem, exprobrat factori eius: et qui ruina lætatur alterius, non erit impunitus.</p>
<p>6 Corona senum filii filiorum: et gloria filiorum patres eorum.</p>
<p>7 Non decent stultum verba composita: nec principem labium mentiens.</p>
<p>8 Gemma gratissima, expectatio præstolantis: quocumque se vertit, prudenter intelligit.</p>
<p>9 Qui celat delictum, quærit amicitias: qui altero sermone repetit, separat fœderatos.</p>
<p>10 Plus proficit correptio apud prudentem, quam centum plagæ apud stultum.</p>
<p>11 Semper iurgia quærit malus: angelus autem crudelis mittetur contra eum.</p>
<p>12 Expedit magis ursæ occurrere raptis fœtibus, quam fatuo confidenti in stultitia sua.</p>
<p>13 Qui reddit mala pro bonis, non recedet malum de domo eius.</p>
<p>14 Qui dimittit aquam, caput est iurgiorum: et antequam patiatur contumeliam, iudicium deserit.</p>
<p>15 Qui iustificat impium, et qui condemnat iustum, abominabilis est uterque apud Deum.</p>
<p>16 Quid prodest stulto habere divitias, cum sapientiam emere non possit? Qui altum facit domum suam, quærit ruinam: et qui evitat discere, incidet in mala.</p>
<p>17 Omni tempore diligit qui amicus est: et frater in angustiis comprobatur.</p>
<p>18 Stultus homo plaudet manibus cum spoponderit pro amico suo.</p>
<p>19 Qui meditatur discordias, diligit rixas: et qui exaltat ostium, quærit ruinam.</p>
<p>20 Qui perversi cordis est, non inveniet bonum: et qui vertit linguam, incidet in malum.</p>
<p>21 Natus est stultus in ignominiam suam: sed nec pater in fatuo lætabitur.</p>
<p>22 Animus gaudens ætatem floridam facit: spiritus tristis exiccat ossa.</p>
<p>23 Munera de sinu impius accipit, ut pervertat semitas iudicii.</p>
<p>24 In facie prudentis lucet sapientia: oculi stultorum in finibus terræ.</p>
<p>25 Ira patris, filius stultus: et dolor matris quæ genuit eum.</p>
<p>26 Non est bonum, damnum inferre iusto: nec percutere principem, qui recta iudicat.</p>
<p>27 Qui moderatur sermones suos, doctus et prudens est: et pretiosi spiritus vir eruditus.</p>
<p>28 Stultus quoque si tacuerit, sapiens reputabitur: et si compresserit labia sua, intelligens.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
