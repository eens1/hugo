<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 10</h1>

<div class="content">
<article>
<p>1 Filius sapiens lætificat patrem: filius vero stultus mœstitia est matris suæ.</p>
<p>2 Nil proderunt thesauri impietatis: iustitia vero liberabit a morte.</p>
<p>3 Non affliget Dominus fame animam iusti, et insidias impiorum subvertet.</p>
<p>4 Egestatem operata est manus remissa: manus autem fortium divitias parat. Qui nititur mendaciis, hic pascit ventos: idem autem ipse sequitur aves volantes.</p>
<p>5 Qui congregat in messe, filius sapiens est: qui autem stertit æstate, filius confusionis.</p>
<p>6 Benedictio Domini super caput iusti: os autem impiorum operit iniquitas.</p>
<p>7 Memoria iusti cum laudibus: et nomen impiorum putrescet.</p>
<p>8 Sapiens corde præcepta suscipit: stultus cæditur labiis.</p>
<p>9 Qui ambulat simpliciter, ambulat confidenter: qui autem depravat vias suas, manifestus erit.</p>
<p>10 Qui annuit oculo, dabit dolorem: et stultus labiis verberabitur.</p>
<p>11 Vena vitæ, os iusti: et os impiorum operit iniquitatem.</p>
<p>12 Odium suscitat rixas: et universa delicta operit charitas.</p>
<p>13 In labiis sapientis invenitur sapientia: et virga in dorso eius qui indiget corde.</p>
<p>14 Sapientes abscondunt scientiam: os autem stulti confusioni proximum est.</p>
<p>15 Substantia divitis, urbs fortitudinis eius: pavor pauperum, egestas eorum.</p>
<p>16 Opus iusti ad vitam: fructus autem impii ad peccatum.</p>
<p>17 Via vitæ, custodienti disciplinam: qui autem increpationes relinquit, errat.</p>
<p>18 Abscondunt odium labia mendacia: qui profert contumeliam, insipiens est.</p>
<p>19 In multiloquio non deerit peccatum: qui autem moderatur labia sua prudentissimus est.</p>
<p>20 Argentum electum, lingua iusti: cor autem impiorum pro nihilo.</p>
<p>21 Labia iusti erudiunt plurimos: qui autem indocti sunt, in cordis egestate morientur.</p>
<p>22 Benedictio Domini divites facit, nec sociabitur eis afflictio.</p>
<p>23 Quasi per risum stultus operatur scelus: sapientia autem est viro prudentia.</p>
<p>24 Quod timet impius, veniet super eum: desiderium suum iustus dabitur.</p>
<p>25 Quasi tempestas transiens non erit impius: iustus autem quasi fundamentum sempiternum.</p>
<p>26 Sicut acetum dentibus, et fumus oculis, sic piger his, qui miserunt eum.</p>
<p>27 Timor Domini apponet dies: et anni impiorum breviabuntur.</p>
<p>28 Expectatio iustorum lætitia: spes autem impiorum peribit.</p>
<p>29 Fortitudo simplicis via Domini: et pavor his, qui operantur malum.</p>
<p>30 Iustus in æternum non commovebitur: impii autem non habitabunt super terram.</p>
<p>31 Os iusti parturiet sapientiam: lingua pravorum peribit.</p>
<p>32 Labia iusti considerant placita: et os impiorum perversa.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
