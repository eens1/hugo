<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/">
      <li>
      
         22 proverbia
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/chap025/">
      <li>
      
         Chap025
      
      </a>
      </li>
   

   


</ol>
</nav>


<h1>Caput 25</h1>

<div class="content">
<article>
<p>1 Hæ quoque parabolæ Salomonis, quas transtulerunt viri Ezechiæ regis Iuda.</p>
<p>2 Gloria Dei est celare verbum, et gloria regum investigare sermonem.</p>
<p>3 Cælum sursum, et terra deorsum, et cor regum inscrutabile.</p>
<p>4 Aufer rubiginem de argento, et egredietur vas purissimum:</p>
<p>5 Aufer impietatem de vultu regis, et firmabitur iustitia thronus eius.</p>
<p>6 Ne gloriosus appareas coram rege, et in loco magnorum ne steteris.</p>
<p>7 Melius est enim ut dicatur tibi: Ascende huc; quam ut humilieris coram principe.</p>
<p>8 Quæ viderunt oculi tui, ne proferas in iurgio cito: ne postea emendare non possis, cum dehonestaveris amicum tuum.</p>
<p>9 Causam tuam tracta cum amico tuo, et secretum extraneo ne reveles:</p>
<p>10 ne forte insultet tibi cum audierit, et exprobrare non cesset. Gratia et amicitia liberant: quas tibi serva, ne exprobrabilis fias.</p>
<p>11 Mala aurea in lectis argenteis, qui loquitur verbum in tempore suo.</p>
<p>12 Inauris aurea, et margaritum fulgens, qui arguit sapientem, et aurem obedientem.</p>
<p>13 Sicut frigus nivis in die messis, ita legatus fidelis ei, qui misit eum, animam ipsius requiescere facit.</p>
<p>14 Nubes, et ventus, et pluviæ non sequentes, vir gloriosus, et promissa non complens.</p>
<p>15 Patientia lenietur princeps, et lingua mollis confringet duritiam.</p>
<p>16 Mel invenisti, comede quod sufficit tibi, ne forte satiatus evomas illud.</p>
<p>17 Subtrahe pedem tuum de domo proximi tui, nequando satiatus oderit te.</p>
<p>18 Iaculum, et gladius, et sagitta acuta, homo qui loquitur contra proximum suum falsum testimonium.</p>
<p>19 Dens putridus, et pes lassus, qui sperat super infideli in die angustiæ,</p>
<p>20 et amittit pallium in die frigoris. Acetum in nitro, qui cantat carmina cordi pessimo. Sicut tinea vestimento, et vermis ligno: ita tristitia viri nocet cordi.</p>
<p>21 Si esurierit inimicus tuus, ciba illum: si sitierit, da ei aquam bibere:</p>
<p>22 prunas enim congregabis super caput eius, et Dominus reddet tibi.</p>
<p>23 Ventus aquilo dissipat pluvias, et facies tristis linguam detrahentem.</p>
<p>24 Melius est sedere in angulo domatis, quam cum muliere litigiosa, et in domo communi.</p>
<p>25 Aqua frigida animæ sitienti, et nuncius bonus de terra longinqua.</p>
<p>26 Fons turbatus pede, et vena corrupta, iustus cadens coram impio.</p>
<p>27 Sicut qui mel multum comedit, non est ei bonum: sic qui scrutator est maiestatis, opprimetur a gloria.</p>
<p>28 Sicut urbs patens et absque murorum ambitu, ita vir, qui non potest in loquendo cohibere spiritum suum.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>


</body>
</html>
