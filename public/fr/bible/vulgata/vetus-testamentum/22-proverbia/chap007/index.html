<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">

EN
</a>
</li>


</ul>

</nav>





<h1>Caput 7</h1>

<div class="content">
<article>
<p>1 Fili mi, custodi sermones meos, et præcepta mea reconde tibi. Fili</p>
<p>2 serva mandata mea, et vives: et legem meam quasi pupillam oculi tui:</p>
<p>3 liga eam in digitis tuis, scribe illam in tabulis cordis tui.</p>
<p>4 Dic sapientiæ, soror mea es: et prudentiam voca amicam tuam,</p>
<p>5 ut custodiant te a muliere extranea, et ab aliena, quæ verba sua dulcia facit.</p>
<p>6 De fenestra enim domus meæ per cancellos prospexi,</p>
<p>7 et video parvulos, considero vecordem iuvenem,</p>
<p>8 qui transit per plateam iuxta angulum, et prope viam domus illius, graditur</p>
<p>9 in obscuro, advesperascente die, in noctis tenebris, et caligine.</p>
<p>10 Et ecce occurrit illi mulier ornatu meretricio, præparata ad capiendas animas: garrula, et vaga,</p>
<p>11 quietis impatiens, nec valens in domo consistere pedibus suis,</p>
<p>12 nunc foris, nunc in plateis, nunc iuxta angulos insidians.</p>
<p>13 Apprehensumque deosculatur iuvenem, et procaci vultu blanditur, dicens:</p>
<p>14 Victimas pro salute vovi, hodie reddidi vota mea.</p>
<p>15 idcirco egressa sum in occursum tuum, desiderans te videre, et reperi.</p>
<p>16 Intexui funibus lectulum meum, stravi tapetibus pictis ex Ægypto.</p>
<p>17 aspersi cubile meum myrrha, et aloe, et cinnamomo.</p>
<p>18 Veni, inebriemur uberibus, et fruamur cupitis amplexibus, donec illucescat dies.</p>
<p>19 non est enim vir in domo sua, abiit via longissima.</p>
<p>20 sacculum pecuniæ secum tulit: in die plenæ lunæ reversurus est in domum suam.</p>
<p>21 Irretivit eum multis sermonibus, et blanditiis labiorum protraxit illum.</p>
<p>22 Statim eam sequitur quasi bos ductus ad victimam, et quasi agnus lasciviens, et ignorans quod ad vincula stultus trahatur,</p>
<p>23 donec transfigat sagitta iecur eius: velut si avis festinet ad laqueum, et nescit quod de periculo animæ illius agitur.</p>
<p>24 Nunc ergo fili mi, audi me, et attende verbis oris mei.</p>
<p>25 Ne abstrahatur in viis illius mens tua: neque decipiaris semitis eius.</p>
<p>26 multos enim vulneratos deiecit, et fortissimi quique interfecti sunt ab ea.</p>
<p>27 Viæ inferi domus eius, penetrantes in interiora mortis.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
