<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 5</h1>

<div class="content">
<article>
<p>1 Fili mi, attende ad sapientiam meam, et prudentiæ meæ inclina aurem tuam,</p>
<p>2 ut custodias cogitationes, et disciplinam labia tua conservent. Ne attendas fallaciæ mulieris.</p>
<p>3 favus enim distillans labia meretricis, et nitidius oleo guttur eius.</p>
<p>4 novissima autem illius amara quasi absinthium, et acuta quasi gladius biceps.</p>
<p>5 Pedes eius descendunt in mortem, et ad inferos gressus illius penetrant.</p>
<p>6 Per semitam vitæ non ambulant, vagi sunt gressus eius, et investigabiles.</p>
<p>7 Nunc ergo fili mi audi me, et ne recedas a verbis oris mei.</p>
<p>8 Longe fac ab ea viam tuam, et ne appropinques foribus domus eius.</p>
<p>9 Ne des alienis honorem tuum, et annos tuos crudeli.</p>
<p>10 ne forte implentur extranei viribus tuis, et labores tui sint in domo aliena,</p>
<p>11 et gemas in novissimis, quando consumseris carnes tuas et corpus tuum, et dicas:</p>
<p>12 Cur detestatus sum disciplinam, et increpationibus non acquievit cor meum,</p>
<p>13 nec audivi vocem docentium me, et magistris non inclinavi aurem meam?</p>
<p>14 Pene fui in omni malo, in medio ecclesiæ et synagogæ.</p>
<p>15 Bibe aquam de cisterna tua, et fluenta putei tui:</p>
<p>16 Deriventur fontes tui foras, et in plateis aquas tuas divide.</p>
<p>17 Habeto eas solus, nec sint alieni participes tui.</p>
<p>18 Sit vena tua benedicta, et lætare cum muliere adolescentiæ tuæ:</p>
<p>19 cerva charissima, et gratissimus hinnulus. ubera eius inebrient te in omni tempore, in amore eius delectare iugiter.</p>
<p>20 Quare seduceris fili mi ab aliena, et foveris in sinu alterius?</p>
<p>21 Respicit Dominus vias hominis, et omnes gressus eius considerat.</p>
<p>22 Iniquitates suas capiunt impium, et funibus peccatorum suorum constringitur.</p>
<p>23 Ipse morietur, quia non habuit disciplinam, et in multitudine stultitiæ suæ decipietur.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
