<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 18</h1>

<div class="content">
<article>
<p>1 Occasiones quærit qui vult recedere ab amico: omni tempore erit exprobrabilis.</p>
<p>2 Non recipit stultus verba prudentiæ: nisi ea dixeris quæ versantur in corde eius.</p>
<p>3 Impius, cum in profundum venerit peccatorum, contemnit: sed sequitur eum ignominia et opprobrium.</p>
<p>4 Aqua profunda verba ex ore viri: et torrens redundans fons sapientiæ.</p>
<p>5 Accipere personam impii non est bonum, ut declines a veritate iudicii.</p>
<p>6 Labia stulti miscent se rixis: et os eius iurgia provocat.</p>
<p>7 Os stulti contritio eius: et labia ipsius, ruina animæ eius.</p>
<p>8 Verba bilinguis, quasi simplicia: et ipsa perveniunt usque ad interiora ventris. Pigrum deiicit timor: animæ autem effeminatorum esurient.</p>
<p>9 Qui mollis et dissolutus est in opere suo, frater est sua opera dissipantis.</p>
<p>10 Turris fortissima, nomen Domini: ad ipsum currit iustus, et exaltabitur.</p>
<p>11 Substantia divitis urbs roboris eius, et quasi murus validus circumdans eum.</p>
<p>12 Antequam conteratur, exaltatur cor hominis: et antequam glorificetur, humiliatur.</p>
<p>13 Qui prius respondet quam audiat, stultum se esse demonstrat, et confusione dignum.</p>
<p>14 Spiritus viri sustentat imbecillitatem suam: spiritum vero ad irascendum facilem quis poterit sustinere?</p>
<p>15 Cor prudens possidebit scientiam: et auris sapientium quærit doctrinam.</p>
<p>16 Donum hominis dilatat viam eius, et ante principes spatium ei facit.</p>
<p>17 Iustus, prior est accusator sui: venit amicus eius, et investigabit eum.</p>
<p>18 Contradictiones comprimit sors, et inter potentes quoque diiudicat.</p>
<p>19 Frater, qui adiuvatur a fratre, quasi civitas firma: et iudicia quasi vectes urbium.</p>
<p>20 De fructu oris viri replebitur venter eius: et genimina labiorum ipsius saturabunt eum.</p>
<p>21 Mors, et vita in manu linguæ: qui diligunt eam, comedent fructus eius.</p>
<p>22 Qui invenit mulierem bonam, invenit bonum: et hauriet iucunditatem a Domino. Qui expellit mulierem bonam, expellit bonum: qui autem tenet adulteram, stultus est et impius.</p>
<p>23 Cum obsecrationibus loquetur pauper: et dives effabitur rigide.</p>
<p>24 Vir amabilis ad societatem, magis amicus erit, quam frater.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
