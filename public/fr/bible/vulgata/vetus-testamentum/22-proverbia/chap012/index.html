<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">

EN
</a>
</li>


</ul>

</nav>





<h1>Caput 12</h1>

<div class="content">
<article>
<p>1 Qui diligit disciplinam, diligit scientiam: qui autem odit increpationes, insipiens est.</p>
<p>2 Qui bonus est, hauriet gratiam a Domino: qui autem confidit in cogitationibus suis, impie agit,</p>
<p>3 Non roborabitur homo ex impietate: et radix iustorum non commovebitur.</p>
<p>4 Mulier diligens, corona est viro suo: et putredo in ossibus eius, quæ confusione res dignas gerit.</p>
<p>5 Cogitationes iustorum iudicia: et consilia impiorum fraudulenta:</p>
<p>6 Verba impiorum insidiantur sanguini: os iustorum liberabit eos.</p>
<p>7 Verte impios, et non erunt: domus autem iustorum permanebit.</p>
<p>8 Doctrina sua noscetur vir: qui autem vanus et excors est, patebit contemptui.</p>
<p>9 Melior est pauper et sufficiens sibi, quam gloriosus et indigens pane.</p>
<p>10 Novit iustus iumentorum suorum animas: viscera autem impiorum crudelia.</p>
<p>11 Qui operatur terram suam, satiabitur panibus: qui autem sectatur otium, stultissimus est. Qui suavis est in vini demorationibus, in suis munitionibus relinquit contumeliam.</p>
<p>12 Desiderium impii munimentum est pessimorum: radix autem iustorum proficiet.</p>
<p>13 Propter peccata labiorum ruina proximat malo: effugiet autem iustus de angustia.</p>
<p>14 De fructu oris sui unusquisque replebitur bonis, et iuxta opera manuum suarum retribuetur ei.</p>
<p>15 Via stulti recta in oculis eius: qui autem sapiens est, audit consilia.</p>
<p>16 Fatuus statim indicat iram suam: qui autem dissimulat iniuriam, callidus est.</p>
<p>17 Qui quod novit loquitur, index iustitiæ est: qui autem mentitur, testis est fraudulentus.</p>
<p>18 Est qui promittit, et quasi gladio pungitur conscientiæ: lingua autem sapientium sanitas est.</p>
<p>19 Labium veritatis firmum erit in perpetuum: qui autem testis est repentinus, concinnat linguam mendacii.</p>
<p>20 Dolus in corde cogitantium mala: qui autem pacis ineunt consilia, sequitur eos gaudium.</p>
<p>21 Non contristabit iustum quidquid ei acciderit: impii autem replebuntur malo.</p>
<p>22 Abominatio est Domino labia mendacia: qui autem fideliter agunt, placent ei.</p>
<p>23 Homo versatus celat scientiam: et cor insipientium provocat stultitiam.</p>
<p>24 Manus fortium dominabitur: quæ autem remissa est, tributis serviet.</p>
<p>25 Mœror in corde viri humiliabit illum, et sermone bono lætificabitur.</p>
<p>26 Qui negligit damnum propter amicum, iustus est: iter autem impiorum decipiet eos.</p>
<p>27 Non inveniet fraudulentus lucrum: et substantia hominis erit auri pretium.</p>
<p>28 In semita iustitiæ, vita: iter autem devium ducit ad mortem.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
