<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/22-proverbia/chap002/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/">
      <li>
      
         22 proverbia
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/chap002/">
      <li>
      
         Chap002
      
      </a>
      </li>
   

   


</ol>
</nav>


<h1>Caput 2</h1>

<div class="content">
<article>
<p>1 Fili mi, si susceperis sermones meos, et mandata mea absconderis penes te,</p>
<p>2 ut audiat sapientiam auris tua: inclina cor tuum ad cognoscendam prudentiam.</p>
<p>3 Si enim sapientiam invocaveris, et inclinaveris cor tuum prudentiæ:</p>
<p>4 si quæsieris eam quasi pecuniam, et sicut thesauros effoderis illam:</p>
<p>5 tunc intelliges timorem Domini, et scientiam Dei invenies:</p>
<p>6 quia Dominus dat sapientiam: et ex ore eius prudentia, et scientia.</p>
<p>7 Custodiet rectorum salutem, et proteget gradientes simpliciter,</p>
<p>8 servans semitas iustitiæ, et vias sanctorum custodiens.</p>
<p>9 Tunc intelliges iustitiam, et iudicium, et æquitatem, et omnem semitam bonam.</p>
<p>10 Si intraverit sapientia cor tuum, et scientia animæ tuæ placuerit:</p>
<p>11 consilium custodiet te, et prudentia servabit te,</p>
<p>12 ut eruaris a via mala, et ab homine, qui perversa loquitur:</p>
<p>13 qui relinquunt iter rectum, et ambulant per vias tenebrosas:</p>
<p>14 qui lætantur cum malefecerint, et exultant in rebus pessimis:</p>
<p>15 quorum viæ perversæ sunt, et infames gressus eorum.</p>
<p>16 Ut eruaris a muliere aliena, et ab extranea, quæ mollit sermones suos,</p>
<p>17 et relinquit ducem pubertatis suæ,</p>
<p>18 et pacti Dei sui oblita est. inclinata est enim ad mortem domus eius, et ad inferos semitæ ipsius.</p>
<p>19 omnes, qui ingrediuntur ad eam, non revertentur, nec apprehendent semitas vitæ.</p>
<p>20 Ut ambules in via bona: et calles iustorum custodias.</p>
<p>21 Qui enim recti sunt, habitabunt in terra, et simplices permanebunt in ea.</p>
<p>22 Impii vero de terra perdentur: et qui inique agunt, auferentur ex ea.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
