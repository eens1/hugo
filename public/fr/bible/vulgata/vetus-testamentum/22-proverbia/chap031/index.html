<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/22-proverbia/chap031/" />




<link rel="stylesheet" href="/css/cusdis.css">




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/cusdis.js" defer></script>




<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/">
      <li>
      
         22 proverbia
      
      </a>
      </li>
   

   
      <a href="/fr/bible/vulgata/vetus-testamentum/22-proverbia/chap031/">
      <li>
      
         Chap031
      
      </a>
      </li>
   

   


</ol>
</nav>


<h1>Caput 31</h1>

<div class="content">
<article>
<p>1 Verba Lamuelis regis. Visio, qua erudivit eum mater sua.</p>
<p>2 Quid dilecte mi, quid dilecte uteri mei, quid dilecte votorum meorum?</p>
<p>3 Ne dederis mulieribus substantiam tuam, et divitias tuas ad delendos reges.</p>
<p>4 Noli regibus, o Lamuel, noli regibus dare vinum: quia nullum secretum est ubi regnat ebrietas.</p>
<p>5 et ne forte bibant, et obliviscantur iudiciorum, et mutent causam filiorum pauperis.</p>
<p>6 Date siceram mœrentibus, et vinum his, qui amaro sunt animo:</p>
<p>7 bibant, et obliviscantur egestatis suæ, et doloris sui non recordentur amplius.</p>
<p>8 Aperi os tuum muto, et causis omnium filiorum qui pertranseunt:</p>
<p>9 aperi os tuum, decerne quod iustum est, et iudica inopem et pauperem.</p>
<p>10 Mulierem fortem quis inveniet? procul, et de ultimis finibus pretium eius.</p>
<p>11 Confidit in ea cor viri sui, et spoliis non indigebit.</p>
<p>12 Reddet ei bonum, et non malum, omnibus diebus vitæ suæ.</p>
<p>13 Quæsivit lanam et linum, et operata est consilia manuum suarum.</p>
<p>14 Facta est quasi navis institoris, de longe portans panem suum.</p>
<p>15 Et de nocte surrexit, deditque prædam domesticis suis, et cibaria ancillis suis.</p>
<p>16 Consideravit agrum, et emit eum: de fructu manuum suarum plantavit vineam.</p>
<p>17 Accinxit fortitudine lumbos suos, et roboravit brachium suum.</p>
<p>18 Gustavit, et vidit quia bona est negotiatio eius: non extinguetur in nocte lucerna eius.</p>
<p>19 Manum suam misit ad fortia, et digiti eius apprehenderunt fusum.</p>
<p>20 Manum suam aperuit inopi, et palmas suas extendit ad pauperem.</p>
<p>21 Non timebit domui suæ a frigoribus nivis: omnes enim domestici eius vestiti sunt duplicibus.</p>
<p>22 Stragulatam vestem fecit sibi: byssus, et purpura indumentum eius.</p>
<p>23 Nobilis in portis vir eius, quando sederit cum senatoribus terræ.</p>
<p>24 Sindonem fecit, et vendidit, et cingulum tradidit Chananæo.</p>
<p>25 Fortitudo et decor indumentum eius, et ridebit in die novissimo.</p>
<p>26 Os suum aperuit sapientiæ, et lex clementiæ in lingua eius.</p>
<p>27 Consideravit semitas domus suæ, et panem otiosa non comedit.</p>
<p>28 Surrexerunt filii eius, et beatissimam prædicaverunt: vir eius, et laudavit eam.</p>
<p>29 Multæ filiæ congregaverunt divitias: tu supergressa es universas.</p>
<p>30 Fallax gratia, et vana est pulchritudo: mulier timens Dominum ipsa laudabitur.</p>
<p>31 Date ei de fructu manuum suarum: et laudent eam in portis opera eius.</p>

</article>
</div>



<div class="comment-dropdown">
<button class="dropdown-btn">Afficher les commentaires</button>
<div class="comment-box">
<h2>Commentaires</h2>

<div id="cusdis_thread"
  data-host="https://cusdis.com"
  data-app-id="8e7720be-66d0-4d22-bdc6-389d4ae51295"
  data-page-id="6247bd74652548f1a320fbfe7db73d11"
  data-page-url="https://eens.netlify.app/fr/bible/vulgata/vetus-testamentum/22-proverbia/chap031/"
  data-page-title="Caput 31"
  data-theme="dark"
></div>

</div>
</div>

<script async defer src="https://cusdis.com/js/cusdis.es.js"></script>



</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
