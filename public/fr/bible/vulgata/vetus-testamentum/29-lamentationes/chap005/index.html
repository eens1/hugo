<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 5</h1>

<div class="content">
<article>
<p>1 Recordare Domine quid acciderit nobis: intuere, et respice opprobrium nostrum.</p>
<p>2 Hæreditas nostra versa est ad alienos: domus nostræ ad extraneos.</p>
<p>3 Pupilli facti sumus absque patre, matres nostræ quasi viduæ.</p>
<p>4 Aquam nostram pecunia bibimus: ligna nostra pretio comparavimus.</p>
<p>5 Cervicibus nostris minabamur, lassis non dabatur requies.</p>
<p>6 Ægypto dedimus manum, et Assyriis ut saturaremur pane.</p>
<p>7 Patres nostri peccaverunt, et non sunt: et nos iniquitates eorum portavimus.</p>
<p>8 Servi dominati sunt nostri: non fuit qui redimeret de manu eorum.</p>
<p>9 In animabus nostris afferebamus panem nobis, a facie gladii in deserto.</p>
<p>10 Pellis nostra, quasi clibanus exusta est a facie tempestatum famis.</p>
<p>11 Mulieres in Sion humiliaverunt, et virgines in civitatibus Iuda.</p>
<p>12 Principes manu suspensi sunt: facies senum non erubuerunt.</p>
<p>13 Adolescentibus impudice abusi sunt: et pueri in ligno corruerunt.</p>
<p>14 Senes defecerunt de portis: iuvenes de choro psallentium.</p>
<p>15 Defecit gaudium cordis nostri: versus est in luctum chorus noster.</p>
<p>16 Cecidit corona capitis nostri: væ nobis, quia peccavimus.</p>
<p>17 Propterea mœstum factum est cor nostrum, ideo contenebrati sunt oculi nostri.</p>
<p>18 Propter montem Sion quia disperiit, vulpes ambulaverunt in eo.</p>
<p>19 Tu autem Domine in æternum permanebis, solium tuum in generationem et generationem.</p>
<p>20 Quare in perpetuum oblivisceris nostri? derelinques nos in longitudine dierum?</p>
<p>21 Converte nos Domine ad te, et convertemur: innova dies nostros, sicut a principio.</p>
<p>22 Sed proiiciens repulisti nos, iratus es contra nos vehementer.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
