<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/29-lamentationes/">
      <li>
      
         29 lamentationes
      
      </a>
      </li>
   

   
      <a href="/fr/bible/vulgata/vetus-testamentum/29-lamentationes/chap003/">
      <li>
      
         Chap003
      
      </a>
      </li>
   

   


</ol>
</nav>


<h1>Caput 3</h1>

<div class="content">
<article>
<p>1 ALEPH. Ego vir videns paupertatem meam in virga indignationis eius.</p>
<p>2 ALEPH. Me minavit, et adduxit in tenebras, et non in lucem.</p>
<p>3 ALEPH. Tantum in me vertit, et convertit manum suam tota die.</p>
<p>4 BETH. Vetustam fecit pellem meam, et carnem meam, contrivit ossa mea.</p>
<p>5 BETH. Ædificavit in gyro meo, et circumdedit me felle, et labore.</p>
<p>6 BETH. In tenebrosis collocavit me, quasi mortuos sempiternos.</p>
<p>7 GHIMEL. Circumædificavit adversum me, ut non egrediar: aggravavit compedem meum.</p>
<p>8 GHIMEL. Sed et cum clamavero, et rogavero, exclusit orationem meam.</p>
<p>9 GHIMEL. Conclusit vias meas lapidibus quadris, semitas meas subvertit.</p>
<p>10 DALETH. Ursus insidians factus est mihi: leo in absconditis.</p>
<p>11 DALETH. Semitas meas subvertit, et confregit me: posuit me desolatam.</p>
<p>12 DALETH. Tetendit arcum suum, et posuit me quasi signum ad sagittam.</p>
<p>13 HE. Misit in renibus meis filias pharetræ suæ.</p>
<p>14 HE. Factus sum in derisum omni populo meo, canticum eorum tota die.</p>
<p>15 HE. Replevit me amaritudinibus, inebriavit me absynthio.</p>
<p>16 VAU. Et fregit ad numerum dentes meos, cibavit me cinere.</p>
<p>17 VAU. Et repulsa est a pace anima mea, oblitus sum bonorum.</p>
<p>18 VAU. Et dixi: Periit finis meus, et spes mea a Domino.</p>
<p>19 ZAIN. Recordare paupertatis, et transgressionis meæ, absinthii, et fellis.</p>
<p>20 ZAIN. Memoria memor ero, et tabescet in me anima mea.</p>
<p>21 ZAIN. Hæc recolens in corde meo, ideo sperabo.</p>
<p>22 HETH. Misericordiæ Domini quia non sumus consumpti: quia non defecerunt miserationes eius.</p>
<p>23 HETH. Novi diluculo, multa est fides tua.</p>
<p>24 HETH. Pars mea Dominus, dixit anima mea: propterea expectabo eum.</p>
<p>25 TETH. Bonus est Dominus sperantibus in eum, animæ quærenti illum.</p>
<p>26 TETH. Bonum est præstolari cum silentio salutare Dei.</p>
<p>27 TETH. Bonum est viro, cum portaverit iugum ab adolescentia sua.</p>
<p>28 IOD. Sedebit solitarius, et tacebit: quia levavit super se.</p>
<p>29 IOD. Ponet in pulvere os suum, si forte sit spes.</p>
<p>30 IOD. Dabit percutienti se maxillam, saturabitur opprobriis.</p>
<p>31 CAPH. Quia non repellet in sempiternum Dominus.</p>
<p>32 CAPH. Quia si abiecit, et miserebitur secundum multitudinem misericordiarum suarum.</p>
<p>33 CAPH. Non enim humiliavit ex corde suo, et abiecit filios hominum,</p>
<p>34 LAMED. Ut conteret sub pedibus suis omnes vinctos terræ,</p>
<p>35 LAMED. Ut declinaret iudicium viri in conspectu vultus Altissimi.</p>
<p>36 LAMED. Ut perverteret hominem in iudicio suo, Dominus ignoravit.</p>
<p>37 MEM. Quis est iste, qui dixit ut fieret, Domino non iubente?</p>
<p>38 MEM. Ex ore Altissimi non egredientur nec mala nec bona?</p>
<p>39 MEM. Quid murmuravit homo vivens, vir pro peccatis suis?</p>
<p>40 NUN. Scrutemur vias nostras, et quæramus, et revertamur ad Dominum.</p>
<p>41 NUN. Levemus corda nostra cum manibus ad Dominum in cælos.</p>
<p>42 NUN. Nos inique egimus, et ad iracundiam provocavimus: idcirco tu inexorabilis es.</p>
<p>43 SAMECH. Operuisti in furore, et percussisti nos: occidisti, nec pepercisti.</p>
<p>44 SAMECH. Opposuisti nubem tibi, ne transeat oratio.</p>
<p>45 SAMECH. Eradicationem, et abiectionem posuisti me in medio populorum.</p>
<p>46 PHE. Aperuerunt super nos os suum omnes inimici.</p>
<p>47 PHE. Formido, et laqueus facta est nobis vaticinatio, et contritio.</p>
<p>48 PHE. Divisiones aquarum deduxit oculus meus, in contritione filiæ populi mei.</p>
<p>49 AIN. Oculus meus afflictus est, nec tacuit, eo quod non esset requies,</p>
<p>50 AIN. Donec respiceret et videret Dominus de cælis.</p>
<p>51 AIN. Oculus meus deprædatus est animam meam in cunctis filiabus urbis meæ.</p>
<p>52 SADE. Venatione ceperunt me quasi avem inimici mei gratis.</p>
<p>53 SADE. Lapsa est in lacum vita mea, et posuerunt lapidem super me.</p>
<p>54 SADE. Inundaverunt aquæ super caput meum: dixi: Perii.</p>
<p>55 COPH. Invocavi nomen tuum Domine de lacu novissimo.</p>
<p>56 COPH. Vocem meam audisti: ne avertas aurem tuam a singultu meo, et clamoribus.</p>
<p>57 COPH. Appropinquasti in die, quando invocavi te: dixisti: Ne timeas.</p>
<p>58 RES. Iudicasti Domine causam animæ meæ, redemptor vitæ meæ.</p>
<p>59 RES. Vidisti Domine iniquitatem illorum adversum me: iudica iudicium meum.</p>
<p>60 RES. Vidisti omnem furorem, universas cogitationes eorum adversum me.</p>
<p>61 SIN. Audisti opprobrium eorum Domine, omnes cogitationes eorum adversum me:</p>
<p>62 SIN. Labia insurgentium mihi; et meditationes eorum adversum me tota die.</p>
<p>63 SIN. Sessionem eorum, et resurrectionem eorum vide, ego sum psalmus eorum.</p>
<p>64 THAU. Redes eis vicem Domine iuxta opera manuum suarum.</p>
<p>65 THAU. Dabis eis scutum cordis laborem tuum.</p>
<p>66 THAU. Persequeris in furore, et conteres eos sub cælis Domine.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
