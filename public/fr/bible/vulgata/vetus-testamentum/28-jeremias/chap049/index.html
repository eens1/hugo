<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/vetus-testamentum/28-jeremias/chap049/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/28-jeremias/">
      <li>
      
         28 jeremias
      
      </a>
      </li>
   

   
      <a href="/fr/bible/vulgata/vetus-testamentum/28-jeremias/chap049/">
      <li>
      
         Chap049
      
      </a>
      </li>
   

   


</ol>
</nav>


<h1>Caput 49</h1>

<div class="content">
<article>
<p>1 Ad filios Ammon. Hæc dicit Dominus: Numquid non filii sunt Israel? aut heres non est ei? Cur igitur hereditate possedit Melchom, Gad: et populus eius in urbibus eius habitavit?</p>
<p>2 Ideo ecce dies veniunt, dicit Dominus: et auditum faciam super Rabbath filiorum Ammon fremitum prælii, et erit in tumultum dissipata, filiæque eius igni succendentur, et possidebit Israel possessores suos, ait Dominus.</p>
<p>3 Ulula Hesebon, quoniam vastata est Hai. clamate filiæ Rabbath, accingite vos ciliciis: plangite et circuite per sepes: quoniam Melchom in transmigrationem ducetur, sacerdotes eius, et principes eius simul.</p>
<p>4 Quid gloriaris in vallibus? defluxit vallis tua filia delicata, quæ confidebas in thesauris tuis, et dicebas: Quis veniet ad me?</p>
<p>5 Ecce ego inducam super te terrorem, ait Dominus Deus exercituum, ab omnibus qui sunt in circuitu tuo: et dispergemini singuli a conspectu vestro, nec erit qui congreget fugientes.</p>
<p>6 Et post hæc reverti faciam captivos filiorum Ammon, ait Dominus.</p>
<p>7 Ad Idumæam. Hæc dicit Dominus exercituum: Numquid non ultra est sapientia in Theman? Periit consilium a filiis, inutilis facta est sapientia eorum.</p>
<p>8 Fugite et terga vertite, descendite in voraginem habitatores Dedan: quoniam perditionem Esau adduxi super eum, tempus visitationis eius.</p>
<p>9 Si vindemiatores venissent super te, non reliquissent racemum: si fures in nocte, rapuissent quod sufficeret sibi.</p>
<p>10 Ego vero discooperui Esau, revelavi abscondita eius, et celari non poterit: vastatum est semen eius, et fratres eius, et vicini eius, et non erit.</p>
<p>11 Relinque pupillos tuos: ego faciam eos vivere: et viduæ tuæ in me sperabunt.</p>
<p>12 Quia hæc dicit Dominus: Ecce quibus non erat iudicium ut biberent calicem, bibentes bibent: et tu quasi innocens relinqueris? non eris innocens, sed bibens bibes.</p>
<p>13 Quia per memetipsum iuravi, dicit Dominus, quod in solitudinem, et in opprobrium, et in desertum, et in maledictionem erit Bosra: et omnes civitates eius erunt in solitudines sempiternas.</p>
<p>14 Auditum audivi a Domino, et legatus ad Gentes missus est: Congregamini, et venite contra eam, et consurgamus in prælium:</p>
<p>15 Ecce enim parvulum dedi te in Gentibus contemptibilem inter homines.</p>
<p>16 Arrogantia tua decepit te, et superbia cordis tui: qui habitas in cavernis petræ, et apprehendere niteris altitudinem collis. cum exaltaveris quasi aquila nidum tuum, inde detraham te, dicit Dominus.</p>
<p>17 Et erit Idumæa deserta: omnis qui transibit per eam, stupebit, et sibilabit super omnes plagas eius.</p>
<p>18 Sicut subversa est Sodoma, et Gomorrha, et vicinæ eius, ait Dominus: non habitabit ibi vir, et non incolet eam filius hominis.</p>
<p>19 Ecce quasi leo ascendet de superbia Iordanis ad pulchritudinem robustam: quia subito currere faciam eum ad illam: et quis erit electus, quem præponam ei? quis enim similis mei? et quis sustinebit me? et quis est iste pastor, qui resistat vultui meo?</p>
<p>20 Propterea audite consilium Domini, quod iniit de Edom: et cogitationes eius, quas cogitavit de habitatoribus Theman: Si non deiecerint eos parvuli gregis, nisi dissipaverint cum eis habitaculum eorum.</p>
<p>21 A voce ruinæ eorum commota est terra: clamor in Mari rubro auditus est vocis eius.</p>
<p>22 Ecce quasi aquila ascendet, et avolabit: et expandet alas suas super Bosran: et erit cor fortium Idumææ in die illa, quasi cor mulieris parturientis.</p>
<p>23 Ad Damascum: Confusa est Emath, et Arphad: quia auditum pessimum audierunt, turbati sunt in mari: præ solicitudine quiescere non potuit.</p>
<p>24 Dissoluta est Damascus, versa est in fugam, tremor apprehendit eam: angustia et dolores tenuerunt eam quasi parturientem.</p>
<p>25 Quomodo dereliquerunt civitatem laudabilem, urbem lætitiæ!</p>
<p>26 Ideo cadent iuvenes eius in plateis eius: et omnes viri prælii conticescent in die illa, ait Dominus exercituum.</p>
<p>27 Et succendam ignem in muro Damasci, et devorabit mœnia Benadad.</p>
<p>28 Ad Cedar, et ad regna Asor, quæ percussit Nabuchodonosor rex Babylonis. Hæc dicit Dominus: Surgite, et ascendite ad Cedar, et vastate filios Orientis.</p>
<p>29 Tabernacula eorum, et greges eorum capient: pelles eorum, et omnia vasa eorum, et camelos eorum tollent sibi: et vocabunt super eos formidinem in circuitu.</p>
<p>30 Fugite, abite vehementer, in voraginibus sedete, qui habitatis Asor, ait Dominus: iniit enim contra vos Nabuchodonosor rex Babylonis consilium, et cogitavit adversum vos cogitationes.</p>
<p>31 Consurgite, et ascendite ad gentem quietam, et habitantem confidenter, ait Dominus, non ostia, nec vectes eis: soli habitant.</p>
<p>32 Et erunt cameli eorum in direptionem, et multitudo iumentorum in prædam: et dispergam eos in omnem ventum, qui sunt attonsi in comam: et ex omni confinio eorum adducam interitum super eos, ait Dominus.</p>
<p>33 Et erit Asor in habitaculum draconum, deserta usque in æternum: non manebit ibi vir, nec incolet eam filius hominis.</p>
<p>34 Quod facum est verbum Domini ad Ieremiam prophetam adversus Ælam in principio regni Sedeciæ regis Iuda, dicens:</p>
<p>35 Hæc dicit Dominus exercituum: Ecce ego confrigam arcum Ælam, et summam fortitudinem eorum.</p>
<p>36 Et inducam super Ælam quattuor ventos a quattuor plagis cæli: et ventilabo eos in omnes ventos istos: et non erit gens, ad quam non perveniant profugi Ælam.</p>
<p>37 Et pavere faciam Ælam coram inimicis suis, et in conspectu quærentium animam eorum: et adducam super eos malum, iram furoris mei, dicit Dominus: et mittam post eos gladium donec consumam eos.</p>
<p>38 Et ponam solium meum in Ælam, et perdam inde reges et principes, ait Dominus.</p>
<p>39 In novissimis autem diebus reverti faciam captivos Ælam, dicit Dominus.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
