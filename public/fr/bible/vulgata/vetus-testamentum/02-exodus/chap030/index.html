<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/vetus-testamentum/02-exodus/chap030/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/02-exodus/">
      <li>
      
         02 exodus
      
      </a>
      </li>
   

   
      <a href="/fr/bible/vulgata/vetus-testamentum/02-exodus/chap030/">
      <li>
      
         Chap030
      
      </a>
      </li>
   

   


</ol>
</nav>


<h1>Caput 30</h1>

<div class="content">
<article>
<p>1 Facies quoque altare ad adolendum thymiama, de lignis setim,</p>
<p>2 habens cubitum longitudinis, et alterum latitudinis, id est, quadrangulum, et duos cubitos in altitudine. Cornua ex ipso procedent.</p>
<p>3 Vestiesque illud auro purissimo, tam craticulam eius, quam parietes per circuitum, et cornua. Faciesque ei coronam aureolam per gyrum,</p>
<p>4 et duos annulos aureos sub corona per singula latera, ut mittantur in eos vectes, et altare portetur.</p>
<p>5 Ipsos quoque vectes facies de lignis setim, et inaurabis.</p>
<p>6 Ponesque altare contra velum, quod ante arcum pendet testimonii coram propitiatorio quo tegitur testimonium, ubi loquar tibi.</p>
<p>7 Et adolebit incensum super eo Aaron, suave fragrans, mane. Quando componet lucernas, incendet illud:</p>
<p>8 et quando collocabit eas ad vesperum, uret thymiama sempiternum coram Domino in generationes vestras.</p>
<p>9 Non offeretis super eo thymiama compositionis alterius, nec oblationem, et victimam, nec libabitis libamina.</p>
<p>10 Et deprecabitur Aaron super cornua eius semel per annum, in sanguine quod oblatum est pro peccato, et placabit super eo in generationibus vestris. Sanctum sanctorum erit Domino.</p>
<p>11 Locutusque est Dominus ad Moysen, dicens:</p>
<p>12 Quando tuleris summam filiorum Israel iuxta numerum, dabunt singuli pretium pro animabus suis Domino, et non erit plaga in eis, cum fuerint recensiti.</p>
<p>13 Hoc autem dabit omnis qui transit ad nomen, dimidium sicli iuxta mensuram templi. Siclus viginti obolos habet. Media pars sicli offeretur Domino.</p>
<p>14 Qui habetur in numero, a viginti annis et supra, dabit pretium.</p>
<p>15 Dives non addet ad medium sicli, et pauper nihil minuet.</p>
<p>16 Susceptamque pecuniam, quæ collata est a filiis Israel, trades in usus tabernaculi testimonii, ut sit monimentum eorum coram Domino, et propitietur animabus eorum.</p>
<p>17 Locutusque est Dominus ad Moysen, dicens:</p>
<p>18 Facies et labrum æneum cum basi sua ad lavandum: ponesque illud inter tabernaculum testimonii et altare. Et missa aqua,</p>
<p>19 lavabunt in ea Aaron, et filii eius manus suas ac pedes,</p>
<p>20 quando ingressuri sunt tabernaculum testimonii, et quando accessuri sunt ad altare, ut offerant in eo thymiama Domino,</p>
<p>21 ne forte moriantur. legitimum sempiternum erit ipsi, et semini eius per successiones.</p>
<p>22 Locutusque est Dominus ad Moysen,</p>
<p>23 dicens: Sume tibi aromata, primæ myrrhæ et electæ quingentos siclos, et cinnamomi medium, id est, ducentos quinquaginta siclos, calami similiter ducentos quinquaginta,</p>
<p>24 casiæ autem quingentos siclos in pondere sanctuarii, olei de olivetis mensuram hin:</p>
<p>25 faciesque unctionis oleum sanctum, unguentum compositum opere unguentarii,</p>
<p>26 et unges ex eo tabernaculum testimonii, et arcam testamenti,</p>
<p>27 mensamque cum vasis suis, et candelabrum, et utensilia eius, altaria thymiamatis,</p>
<p>28 et holocausti, et universam supellectilem quæ ad cultum eorum pertinet.</p>
<p>29 Sanctificabisque omnia, et erunt Sancta sanctorum: qui tetigerit ea, sanctificabitur.</p>
<p>30 Aaron et filios eius unges, sanctificabisque eos, ut sacerdotio fungantur mihi.</p>
<p>31 Filiis quoque Israel dices: Hoc oleum unctionis sanctum erit mihi in generationes vestras.</p>
<p>32 Caro hominis non ungetur ex eo, et iuxta compositionem eius non facietis aliud, quia sanctificatum est, et sanctum erit vobis.</p>
<p>33 Homo quicumque tale composuerit, et dederit ex eo, alieno, exterminabitur de populo suo.</p>
<p>34 Dixitque Dominus ad Moysen: Sume tibi aromata, stacten et onycha, galbanum boni odoris, et thus lucidissimum, æqualis ponderis erunt omnia:</p>
<p>35 faciesque thymiama compositum opere unguentarii, mistum diligenter, et purum, et sanctificatione dignissimum.</p>
<p>36 Cumque in tenuissimum pulverem universa contuderis, pones ex eo coram tabernaculo testimonii, in quo loco apparebo tibi. Sanctum sanctorum erit vobis thymiama.</p>
<p>37 Talem compositionem non facietis in usus vestros, quia sanctum est Domino.</p>
<p>38 Homo quicumque fecerit simile, ut odore illius perfruatur, peribit de populis suis.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
