<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 37</h1>

<div class="content">
<article>
<p>1 Fecit autem Beseleel et arcam de lignis setim, habentem duos semis cubitos in longitudine, et cubitum ac semissem in latitudine, altitudo quoque unius cubiti fuit et dimidii: vestivitque eam auro purissimo intus ac foris.</p>
<p>2 Et fecit illi coronam auream per gyrum,</p>
<p>3 conflans quattuor annulos aureos per quattuor angulos eius: duos annulos in latere uno, et duos in altero.</p>
<p>4 Vectes quoque fecit de lignis setim, quos vestivit auro,</p>
<p>5 et quos misit in annulos, qui erant in lateribus arcæ ad portandum eam.</p>
<p>6 Fecit et propitiatorium, idest, oraculum, de auro mundissimo, duorum cubitorum et dimidii in longitudine, et cubiti ac semis in latitudine.</p>
<p>7 Duos etiam Cherubim ex auro ductili, quos posuit ex utraque parte propitiatorii:</p>
<p>8 Cherub unum in summitate unius partis, et Cherub alterum in summitate partis alterius: duos Cherubim in singulis summitatibus propitiatorii,</p>
<p>9 extendentes alas, et tegentes propitiatorium, seque mutuo et illud respicientes.</p>
<p>10 Fecit et mensam de lignis setim in longitudine duorum cubitorum, et in latitudine unius cubiti, quæ habebat in altitudine cubitum ac semissem.</p>
<p>11 circumdeditque eam auro mundissimo, et fecit illi labium aureum per gyrum,</p>
<p>12 ipsique labio coronam auream interrasilem quattuor digitorum, et super eamdem, alteram coronam auream.</p>
<p>13 Fudit et quattuor circulos aureos, quos posuit in quattuor angulis per singulos pedes mensæ</p>
<p>14 contra coronam: misitque in eos vectes, ut possit mensa portari.</p>
<p>15 Ipsos quoque vectes fecit de lignis setim, et circumdedit eos auro.</p>
<p>16 Et vasa ad diversos usus mensæ, acetabula, phialas, et cyathos, et thuribula, ex auro puro, in quibus offerenda sunt libamina.</p>
<p>17 Fecit et candelabrum ductile de auro mundissimo. De cuius vecte calami, scyphi, sphærulæque ac lilia procedebant:</p>
<p>18 sex in utroque latere, tres calami ex parte una, et tres ex altera:</p>
<p>19 tres scyphi in nucis modum per calamos singulos, sphærulæque simul et lilia: et tres scyphi instar nucis in calamo altero, sphærulæque simul et lilia. Æquum erat opus sex calamorum, qui procedebant de stipite candelabri.</p>
<p>20 In ipso autem vecte erant quattuor scyphi in nucis modum, sphærulæque per singulos simul et lilia:</p>
<p>21 et sphærulæ sub duobus calamis per loca tria, qui simul sex fiunt calami procedentes de vecte uno.</p>
<p>22 et sphærulæ igitur, et calami ex ipso erant, universa ductilia ex auro purissimo.</p>
<p>23 Fecit et lucernas septem cum emunctoriis suis, et vasa ubi ea quæ emuncta sunt, extinguantur, de auro mundissimo.</p>
<p>24 Talentum auri appendebat candelabrum cum omnibus vasis suis.</p>
<p>25 Fecit et altare thymiamatis de lignis setim, per quadrum singulos habens cubitos, et in altitudine duos: e cuius angulis procedebant cornua.</p>
<p>26 Vestivitque illud auro purissimo cum craticula ac parietibus et cornibus.</p>
<p>27 Fecitque ei coronam aureolam per gyrum, et duos annulos aureos sub corona per singula latera, ut mittantur in eos vectes, et possit altare portari.</p>
<p>28 Ipsos autem vectes fecit de lignis setim, et operuit laminis aureis.</p>
<p>29 Composuit et oleum ad sanctificationis unguentum, et thymiama de aromatibus mundissimis opere pigmentarii.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
