<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/10-2-samuel/">
      <li>
      
         10 2 samuel
      
      </a>
      </li>
   

   
      <a href="/fr/bible/vulgata/vetus-testamentum/10-2-samuel/chap022/">
      <li>
      
         Chap022
      
      </a>
      </li>
   

   


</ol>
</nav>


<h1>Caput 22</h1>

<div class="content">
<article>
<p>1 Locutus est autem David Domino verba carminis huius, in die qua liberavit eum Dominus de manu omnium inimicorum suorum, et de manu Saul.</p>
<p>2 et ait: Dominus petra mea, et robur meum, et salvator meus.</p>
<p>3 Deus fortis meus sperabo in eum: scutum meum, et cornu salutis meæ: elevator meus, et refugium meum: salvator meus, de iniquitate liberabis me.</p>
<p>4 Laudabilem invocabo Dominum: et ab inimicis meis salvus ero.</p>
<p>5 Quia circumdederunt me contritiones mortis: torrentes Belial terruerunt me.</p>
<p>6 Funes inferni circumdederunt me: prævenerunt me laquei mortis.</p>
<p>7 In tribulatione mea invocabo Dominum, et ad Deum meum clamabo: et exaudiet de templo suo vocem meam, et clamor meus venit ad aures eius.</p>
<p>8 Commota est et contremuit terra: fundamenta montium concussa sunt, et conquassata, quoniam iratus est eis.</p>
<p>9 Ascendit fumus de naribus eius, et ignis de ore eius vorabit: carbones succensi sunt ab eo.</p>
<p>10 Inclinavit cælos, et descendit: et caligo sub pedibus eius.</p>
<p>11 Et ascendit super cherubim, et volavit: et lapsus est super pennas venti.</p>
<p>12 Posuit tenebras in circuitu suo latibulum: cribrans aquas de nubibus cælorum.</p>
<p>13 Præ fulgore in conspectu eius, succensi sunt carbones ignis.</p>
<p>14 Tonabit de cælo Dominus: et excelsus dabit vocem suam.</p>
<p>15 Misit sagittas et dissipavit eos: fulgur, et consumpsit eos.</p>
<p>16 Et apparuerunt effusiones maris, et revelata sunt fundamenta orbis ab increpatione Domini, ab inspiratione spiritus furoris eius.</p>
<p>17 Misit de excelso, et assumpsit me: et extraxit me de aquis multis.</p>
<p>18 Liberavit me ab inimico meo potentissimo, et ab his qui oderant me: quoniam robustiores me erant.</p>
<p>19 Prævenit me in die afflictionis meæ, et factus est Dominus firmamentum meum.</p>
<p>20 Et eduxit me in latitudinem: liberavit me, quia complacui ei.</p>
<p>21 Retribuet mihi Dominus secundum iustitiam meam: et secundum munditiam manuum mearum reddet mihi.</p>
<p>22 Quia custodivi vias Domini, et non egi impie, a Deo meo.</p>
<p>23 Omnia enim iudicia eius in conspectu meo: et præcepta eius non amovi a me.</p>
<p>24 Et ero perfectus cum eo: et custodiam me ab iniquitate mea.</p>
<p>25 Et restituet mihi Dominus secundum iustitiam meam: et secundum munditiam manuum mearum, in conspectu oculorum suorum.</p>
<p>26 Cum sancto sanctus eris: et cum robusto perfectus.</p>
<p>27 Cum electo electus eris: et cum perverso perverteris.</p>
<p>28 Et populum pauperem salvum facies: oculisque tuis excelsos humiliabis.</p>
<p>29 Quia tu lucerna mea Domine: et tu Domine illuminabis tenebras meas.</p>
<p>30 In te enim curram accinctus: in Deo meo transiliam murum.</p>
<p>31 Deus, immaculata via eius, eloquium Domini igne examinatum: scutum est omnium sperantium in se.</p>
<p>32 Quis est Deus præter Dominum: et quis fortis præter Deum nostrum?</p>
<p>33 Deus qui accinxit me fortitudine: et complanavit perfectam viam meam.</p>
<p>34 Coæquans pedes meos cervis, et super excelsa mea statuens me.</p>
<p>35 Docens manus meas ad prælium, et componens quasi arcum æreum brachia mea.</p>
<p>36 Dedisti mihi clypeum salutis tuæ: et mansuetudo tua multiplicavit me.</p>
<p>37 Dilatabis gressus meos subtus me: et non deficient tali mei.</p>
<p>38 Persequar inimicos meos, et conteram: et non convertar donec consumam eos.</p>
<p>39 Consumam eos et confringam, ut non consurgant: cadent sub pedibus meis.</p>
<p>40 Accinxisti me fortitudine ad prælium: incurvasti resistentes mihi subtus me.</p>
<p>41 Inimicos meos dedisti mihi dorsum: odientes me, et disperdam eos.</p>
<p>42 Clamabunt, et non erit qui salvet, ad Dominum, et non exaudiet eos.</p>
<p>43 Delebo eos ut pulverem terræ: quasi lutum platearum comminuam eos atque confringam.</p>
<p>44 Salvabis me a contradictionibus populi mei: custodies me in caput Gentium: populus, quem ignoro, serviet mihi.</p>
<p>45 Filii alieni resistent mihi, auditu auris obedient mihi.</p>
<p>46 Filii alieni defluxerunt, et contrahentur in angustiis suis.</p>
<p>47 Vivit Dominus, et benedictus Deus meus: et exaltabitur Deus fortis salutis meæ.</p>
<p>48 Deus qui das vindictas mihi, et deiicis populos sub me.</p>
<p>49 Qui educis me ab inimicis meis, et a resistentibus mihi elevas me: a viro iniquo liberabis me:</p>
<p>50 Propterea confitebor tibi Domine in gentibus: et nomini tuo cantabo.</p>
<p>51 Magnificans salutes regis sui, et faciens misericordiam christo suo David, et semini eius in sempiternum.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
