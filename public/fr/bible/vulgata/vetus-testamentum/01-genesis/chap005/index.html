<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 5</h1>

<div class="content">
<article>
<p>1 Hic est liber generationis Adam. In die, qua creavit Deus hominem, ad similitudinem Dei fecit illum.</p>
<p>2 Masculum et feminam creavit eos, et benedixit illis: et vocavit nomen eorum Adam, in die quo creati sunt.</p>
<p>3 Vixit autem Adam centum triginta annis: et genuit ad imaginem et similitudinem suam, vocavitque nomen eius Seth.</p>
<p>4 Et facti sunt dies Adam, postquam genuit Seth, octingenti anni: genuitque filios et filias.</p>
<p>5 Et factum est omne tempus quod vixit Adam, anni nongenti triginta, et mortuus est.</p>
<p>6 Vixit quoque Seth centum quinque annis, et genuit Enos.</p>
<p>7 Vixitque Seth postquam genuit Enos, octingentis septem annis, genuitque filios et filias.</p>
<p>8 Et facti sunt omnes dies Seth nongentorum duodecim annorum, et mortuus est.</p>
<p>9 Vixit vero Enos nonaginta annis, et genuit Cainan.</p>
<p>10 Post cuius ortum vixit octingentis quindecim annis, et genuit filios, et filias.</p>
<p>11 Factique sunt omnes dies Enos nongenti quinque anni, et mortuus est.</p>
<p>12 Vixit quoque Cainan septuaginta annis, et genuit Malaleel.</p>
<p>13 Et vixit Cainan, postquam genuit Malaleel, octingentis quadraginta annis, genuitque filios et filias.</p>
<p>14 Et facti sunt omnes dies Cainan nongenti decem anni, et mortuus est.</p>
<p>15 Vixit autem Malaleel sexaginta quinque annis, et genuit Iared.</p>
<p>16 Et vixit Malaleel postquam genuit Iared, octingentis triginta annis: et genuit filios et filias.</p>
<p>17 Et facti sunt omnes dies Malaleel octingenti nonaginta quinque anni, et mortuus est.</p>
<p>18 Vixitque Iared centum sexaginta duobus annis, et genuit Henoch.</p>
<p>19 Et vixit Iared, postquam genuit Henoch, octingentis annis, et genuit filios et filias.</p>
<p>20 Et facti sunt omnes dies Iared nongenti sexaginta duo anni, et mortuus est.</p>
<p>21 Porro Henoch vixit sexaginta quinque annis, et genuit Mathusalam.</p>
<p>22 Et ambulavit Henoch cum Deo: et vixit, postquam genuit Mathusalam, trecentis annis, et genuit filios et filias.</p>
<p>23 Et facti sunt omnes dies Henoch trecenti sexaginta quinque anni.</p>
<p>24 Ambulavitque cum Deo, et non apparuit: quia tulit eum Deus.</p>
<p>25 Vixit quoque Mathusala centum octoginta septem annis, et genuit Lamech.</p>
<p>26 Et vixit Mathusala, postquam genuit Lamech, septingentis octoginta duobus annis, et genuit filios et filias.</p>
<p>27 Et facti sunt omnes dies Mathusala nongenti sexaginta novem anni, et mortuus est.</p>
<p>28 Vixit autem Lamech centum octoginta duobus annis, et genuit filium:</p>
<p>29 vocavitque nomen eius Noe, dicens: Iste consolabitur nos ab operibus et laboribus manuum nostrarum in terra, cui maledixit Dominus.</p>
<p>30 Vixitque Lamech, postquam genuit Noe, quingentis nonaginta quinque annis, et genuit filios et filias.</p>
<p>31 Et facti sunt omnes dies Lamech, septingenti septuaginta septem anni, et mortuus est. Noe vero cum quingentorum esset annorum, genuit Sem, Cham, et Iapheth.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
