<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/vetus-testamentum/01-genesis/chap041/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/pdf.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/01-genesis/">
      <li>
      
         01 genesis
      
      </a>
      </li>
   

   
      <a href="/fr/bible/vulgata/vetus-testamentum/01-genesis/chap041/">
      <li>
      
         Chap041
      
      </a>
      </li>
   

   


</ol>
</nav>


<h1>Caput 41</h1>

<div class="content">
<article>
<p>1 Post duos annos vidit Pharao somnium. Putabat se stare super fluvium,</p>
<p>2 de quo ascendebant septem boves, pulchrae et crassae nimis: et pascebantur in locis palustribus.</p>
<p>3 Aliae quoque septem emergebant de flumine, foedae, confectaeque macie: et pascebantur in ipsa amnis ripa in locis virentibus:</p>
<p>4 devoraveruntque eas, quarum mira species, et habitudo corporum erat. Expergefactus Pharao,</p>
<p>5 rursum dormivit, et vidit alterum somnium: Septem spicae pullulabant in culmo uno plenae atque formosae:</p>
<p>6 aliae quoque totidem spicae tenues, et percussae uredine oriebantur,</p>
<p>7 devorantes omnium priorum pulchritudinem. Evigilans Pharao post quietem,</p>
<p>8 et facto mane, pavore perterritus, misit ad omnes coniectores AEgypti, cunctosque sapientes: et accersitis narravit somnium, nec erat qui interpretaretur.</p>
<p>9 Tunc demum reminiscens pincernarum magister, ait: Confiteor peccatum meum:</p>
<p>10 Iratus rex servis suis, me et magistrum pistorum retrudi iussit in carcerem principis militum:</p>
<p>11 ubi una nocte uterque vidimus somnium praesagum futurorum.</p>
<p>12 Erat ibi puer Hebraeus, eiusdem ducis militum famulus: cui narrantes somnia,</p>
<p>13 audivimus quidquid postea rei probavit eventus. ego enim redditus sum officio meo: et ille suspensus est in cruce.</p>
<p>14 Protinus ad regis imperium eductum de carcere Ioseph totonderunt: ac veste mutata, obtulerunt ei.</p>
<p>15 Cui ille ait: Vidi somnia, nec est qui edisserat: quae audivi te sapientissime coniicere.</p>
<p>16 Respondit Ioseph: Absque me Deus respondebit prospera Pharaoni.</p>
<p>17 Narravit ergo Pharao quod viderat: Putabam me stare super ripam fluminis,</p>
<p>18 et septem boves de amne conscendere, pulchras nimis, et obesis carnibus: quae in pastu paludis virecta carpebant.</p>
<p>19 et ecce, has sequebantur aliae septem boves in tantum deformes et macilentae, ut numquam tales in terra AEgypti viderim:</p>
<p>20 quae, devoratis et consumptis prioribus,</p>
<p>21 nullum saturitatis dedere vestigium: sed simili macie et squalore torpebant. Evigilans, rursus sopore depressus,</p>
<p>22 vidi somnium: Septem spicae pullulabant in culmo uno plenae atque pulcherrimae.</p>
<p>23 Aliae quoque septem tenues et percussae uredine, oriebantur e stipula:</p>
<p>24 quae priorum pulchritudinem devoraverunt. Narravi coniectoribus somnium, et nemo est qui edisserat.</p>
<p>25 Respondit Ioseph: Somnium regis unum est: quae facturus est Deus, ostendit Pharaoni.</p>
<p>26 Septem boves pulchrae, et septem spicae plenae: septem ubertatis anni sunt: eamdemque vim somnii comprehendunt.</p>
<p>27 Septem quoque boves tenues atque macilentae, quae ascenderunt post eas, et septem spicae tenues, et vento urente percussae, septem anni venturae sunt famis.</p>
<p>28 Qui hoc ordine complebuntur:</p>
<p>29 Ecce septem anni venient fertilitatis magnae in universa terra AEgypti:</p>
<p>30 quos sequentur septem anni alii tantae sterilitatis, ut oblivioni tradatur cuncta retro abundantia: consumptura est enim fames omnem terram,</p>
<p>31 et ubertatis magnitudinem perditura est inopiae magnitudo.</p>
<p>32 Quod autem vidisti secundo ad eamdem rem pertinens somnium: firmitatis indicium est, eo quod fiat sermo Dei, et velocius impleatur.</p>
<p>33 Nunc ergo provideat rex virum sapientem et industrium, et praeficiat eum Terrae AEgypti:</p>
<p>34 Qui constituat praepositos per cunctas regiones: et quintam partem fructuum per septem annos fertilitatis,</p>
<p>35 qui iam nunc futuri sunt, congreget in horrea: et omne frumentum sub Pharaonis potestate condatur, serveturque in urbibus.</p>
<p>36 Et praeparetur futurae septem annorum fami, quae oppressura est AEgyptum, et non consumetur terra inopia.</p>
<p>37 Placuit Pharaoni consilium et cunctis ministris eius:</p>
<p>38 locutusque est ad eos: Num invenire poterimus talem virum, qui spiritu Dei plenus sit?</p>
<p>39 Dixit ergo ad Ioseph: Quia ostendit tibi Deus omnia quae locutus es, numquid sapientiorem et consimilem tui invenire potero?</p>
<p>40 Tu eris super domum meam, et ad tui oris imperium cunctus populus obediet: uno tantum regni solio te praecedam.</p>
<p>41 Dixitque rursus Pharao ad Ioseph: Ecce, constitui te super universam terram AEgypti.</p>
<p>42 Tulitque annulum de manu sua, et dedit eum in manu eius: vestivitque eum stola byssina, et collo torquem auream circumposuit.</p>
<p>43 Fecitque eum ascendere super currum suum secundum, clamante praecone, ut omnes coram eo genuflecterent, et praepositum esse scirent universae Terrae AEgypti.</p>
<p>44 Dixit quoque rex ad Ioseph: Ego sum Pharao: absque tuo imperio non movebit quisquam manum aut pedem in omni terra AEgypti.</p>
<p>45 Vertitque nomen eius, et vocavit eum lingua AEgyptiaca, Salvatorem mundi. Deditque illi uxorem Aseneth filiam Putiphare sacerdotis Heliopoleos. Egressus est itaque Ioseph ad terram AEgypti</p>
<p>46 (Triginta autem annorum erat quando stetit in conspectu regis Pharaonis) et circuivit omnes regiones AEgypti.</p>
<p>47 Venitque fertilitas septem annorum: et in manipulos redactae segetes congregatae sunt in horrea AEgypti.</p>
<p>48 Omnis etiam frugum abundantia in singulis urbibus condita est.</p>
<p>49 Tantaque fuit abundantia tritici, ut arenae maris coaequaretur, et copia mensuram excederet.</p>
<p>50 Nati sunt autem Ioseph filii duo antequam veniret fames: quos peperit ei Aseneth filia Putiphare sacerdotis Heliopoleos.</p>
<p>51 Vocavitque nomen primogeniti, Manasses, dicens: Oblivisci me fecit Deus omnium laborum meorum, et domus patris mei.</p>
<p>52 Nomen quoque secundi appellavit Ephraim, dicens: Crescere me fecit Deus in terra paupertatis meae.</p>
<p>53 Igitur transactis septem ubertatis annis, qui fuerant in AEgypto:</p>
<p>54 coeperunt venire septem anni inopiae: quos praedixerat Ioseph: et in universo orbe fames praevaluit, in cuncta autem terra AEgypti panis erat.</p>
<p>55 Qua esuriente, clamavit populus ad Pharaonem, alimenta petens. Quibus ille respondit: Ite ad Ioseph: et quidquid ipse vobis dixerit, facite.</p>
<p>56 Crescebat autem quotidie fames in omni terra: aperuitque Ioseph universa horrea, et vendebat AEgyptiis: nam et illos oppresserat fames.</p>
<p>57 Omnesque provinciae veniebant in AEgyptum, ut emerent escas, et malum inopiae temperarent.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
