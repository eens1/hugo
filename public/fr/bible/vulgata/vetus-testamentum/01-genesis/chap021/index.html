<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/vetus-testamentum/01-genesis/chap021/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/pdf.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/01-genesis/">
      <li>
      
         01 genesis
      
      </a>
      </li>
   

   
      <a href="/fr/bible/vulgata/vetus-testamentum/01-genesis/chap021/">
      <li>
      
         Chap021
      
      </a>
      </li>
   

   


</ol>
</nav>


<h1>Caput 21</h1>

<div class="content">
<article>
<p>1 Visitavit autem Dominus Saram, sicut promiserat: et implevit quae locutus est.</p>
<p>2 Concepitque et peperit filium in senectute sua, tempore quo praedixerat ei Deus.</p>
<p>3 Vocavitque Abraham nomen filii sui, quem genuit ei Sara, Isaac:</p>
<p>4 et circumcidit eum octavo die, sicut praeceperat ei Deus,</p>
<p>5 cum centum esset annorum: hac quippe aetate patris, natus est Isaac.</p>
<p>6 Dixitque Sara: Risum fecit mihi Deus: quicumque audierit, corridebit mihi.</p>
<p>7 Rursumque ait: Quis auditurus crederet Abraham quod Sara lactaret filium, quem peperit et iam seni?</p>
<p>8 Crevit igitur puer, et ablactatus est: fecitque Abraham grande convivium in die ablactationis eius.</p>
<p>9 Cumque vidisset Sara filium Agar AEgyptiae ludentem cum Isaac filio suo, dixit ad Abraham:</p>
<p>10 Eiice ancillam hanc, et filium eius: non enim erit heres filius ancillae cum filio meo Isaac.</p>
<p>11 Dure accepit hoc Abraham pro filio suo.</p>
<p>12 Cui dixit Deus: Non tibi videatur asperum super puero, et super ancilla tua: omnia quae dixerit tibi Sara, audi vocem eius: quia in Isaac vocabitur tibi semen.</p>
<p>13 Sed et filium ancillae faciam in gentem magnam, quia semen tuum est.</p>
<p>14 Surrexit itaque Abraham mane, et tollens panem et utrem aquae, imposuit scapulae eius, tradiditque puerum, et dimisit eam. Quae cum abiisset, errabat in solitudine Bersabee.</p>
<p>15 Cumque consumpta esset aqua in utre, abiecit puerum subter unam arborum, quae ibi erant.</p>
<p>16 Et abiit, seditque e regione procul quantum potest arcus iacere. dixit enim: Non videbo morientem puerum: et sedens contra, levavit vocem suam et flevit.</p>
<p>17 Exaudivit autem Deus vocem pueri: vocavitque Angelus Dei Agar de caelo, dicens: Quid agis Agar? noli timere: exaudivit enim Deus vocem pueri de loco in quo est.</p>
<p>18 Surge, tolle puerum, et tene manum illius: quia in gentem magnam faciam eum.</p>
<p>19 Aperuitque oculos eius Deus: quae videns puteum aquae, abiit, et implevit utrem, deditque puero bibere.</p>
<p>20 Et fuit cum eo: qui crevit, et moratus est in solitudine, factusque est iuvenis sagittarius.</p>
<p>21 Habitavitque in deserto Pharan, et accepit illi mater sua uxorem de terra AEgypti.</p>
<p>22 Eodem tempore dixit Abimelech, et Phicol princeps exercitus eius ad Abraham: Deus tecum est in universis quae agis.</p>
<p>23 Iura ergo per Deum, ne noceas mihi, et posteris meis, stirpique meae: sed iuxta misericordiam, quam feci tibi, facies mihi, et terrae in qua versatus es advena.</p>
<p>24 Dixitque Abraham: Ego iurabo.</p>
<p>25 Et increpavit Abimelech propter puteum aquae quem vi abstulerunt servi eius.</p>
<p>26 Responditque Abimelech: Nescivi quis fecerit hanc rem: sed et tu non indicasti mihi, et ego non audivi praeter hodie.</p>
<p>27 Tulit itaque Abraham oves et boves, et dedit Abimelech: percusseruntque ambo foedus.</p>
<p>28 Et statuit Abraham septem agnas gregis seorsum.</p>
<p>29 Cui dixit Abimelech: Quid sibi volunt septem agnae istae, quas stare fecisti seorsum?</p>
<p>30 At ille: Septem, inquit, agnas accipies de manu mea: ut sint mihi in testimonium, quoniam ego fodi puteum istum.</p>
<p>31 Idcirco vocatus est locus ille Bersabee: quia ibi uterque iuravit.</p>
<p>32 Et inierunt foedus pro puteo iuramenti.</p>
<p>33 Surrexit autem Abimelech, et Phicol princeps exercitus eius, reversique sunt in terram Palaestinorum. Abraham vero plantavit nemus in Bersabee, et invocavit ibi nomen Domini Dei aeterni.</p>
<p>34 Et fuit colonus terrae Palaestinorum diebus multis.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
