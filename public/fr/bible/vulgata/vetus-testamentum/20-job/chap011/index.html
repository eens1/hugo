<!DOCTYPE html>
<html>

<head><script src="/livereload.js?mindelay=10&amp;v=2&amp;port=46169&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 11</h1>

<div class="content">
<article>
<p>1 Respondens autem Sophar Naamathites, dixit:</p>
<p>2 Numquid qui multa loquitur, non et audiet? aut vir verbosus iustificabitur?</p>
<p>3 Tibi soli tacebunt homines? et cum ceteros irriseris, a nullo confutaberis?</p>
<p>4 Dixisti enim: Purus est sermo meus, et mundus sum in conspectu tuo.</p>
<p>5 Atque utinam Deus loqueretur tecum, et aperiret labia sua tibi,</p>
<p>6 Ut ostenderet tibi secreta sapientiæ, et quod multiplex esset lex eius, et intelligeres quod multo minora exigaris ab eo, quam meretur iniquitas tua.</p>
<p>7 Forsitan vestigia Dei comprehendes, et usque ad perfectum Omnipotentem reperies?</p>
<p>8 Excelsior cælo est, et quid facies? profundior inferno, et unde cognosces?</p>
<p>9 Longior terra mensura eius, et latior mari.</p>
<p>10 Si subverterit omnia, vel in unum coarctaverit, quis contradicet ei?</p>
<p>11 Ipse enim novit hominum vanitatem, et videns iniquitatem, nonne considerat?</p>
<p>12 Vir vanus in superbiam erigitur, et tamquam pullum onagri se liberum natum putat.</p>
<p>13 Tu autem firmasti cor tuum, et expandisti ad eum manus tuas.</p>
<p>14 Si iniquitatem, quæ est in manu tua, abstuleris a te, et non manserit in tabernaculo tuo iniustitia:</p>
<p>15 Tunc levare poteris faciem tuam absque macula, et eris stabilis, et non timebis.</p>
<p>16 Miseriæ quoque oblivisceris, et quasi aquarum quæ præterierunt recordaberis.</p>
<p>17 Et quasi meridianus fulgor consurget tibi ad vesperam: et cum te consumptum putaveris, orieris ut lucifer.</p>
<p>18 Et habebis fiduciam, proposita tibi spe, et defossus securus dormies.</p>
<p>19 Requiesces, et non erit qui te exterreat: et deprecabuntur faciem tuam plurimi.</p>
<p>20 Oculi autem impiorum deficient, et effugium peribit ab eis, et spes illorum abominatio animæ.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
