<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 40</h1>

<div class="content">
<article>
<p>1 Respondens autem Dominus Iob de turbine, dixit:</p>
<p>2 Accinge sicut vir lumbos tuos: interrogabo te: et indica mihi.</p>
<p>3 Numquid irritum facies iudicium meum: et condemnabis me, ut te iustificeris?</p>
<p>4 Et si habes brachium sicut Deus, et si voce simili tonas?</p>
<p>5 Circumda tibi decorem, et in sublime erigere, et esto gloriosus, et speciosis induere vestibus.</p>
<p>6 Disperge superbos in furore tuo, et respiciens omnem arrogantem humilia.</p>
<p>7 Respice cunctos superbos, et confunde eos, et contere impios in loco suo.</p>
<p>8 Absconde eos in pulvere simul, et facies eorum demerge in foveam:</p>
<p>9 Et ego confitebor quod salvare te possit dextera tua.</p>
<p>10 Ecce, Behemoth, quem feci tecum, fœnum quasi bos comedet:</p>
<p>11 Fortitudo eius in lumbis eius, et virtus illius in umbilico ventris eius.</p>
<p>12 Stringit caudam suam quasi cedrum, nervi testiculorum eius perplexi sunt.</p>
<p>13 Ossa eius velut fistulæ æris, cartilago illius quasi laminæ ferreæ.</p>
<p>14 Ipse est principium viarum Dei, qui fecit eum, applicabit gladium eius.</p>
<p>15 Huic montes herbas ferunt: omnes bestiæ agri ludent ibi.</p>
<p>16 Sub umbra dormit in secreto calami, et in locis humentibus.</p>
<p>17 Protegunt umbræ umbram eius, circumdabunt eum salices torrentis.</p>
<p>18 Ecce, absorbebit fluvium, et non mirabitur: et habet fiduciam quod influat Iordanis in os eius.</p>
<p>19 In oculis eius quasi hamo capiet eum, et in sudibus perforabit nares eius.</p>
<p>20 An extrahere poteris leviathan hamo, et fune ligabis linguam eius?</p>
<p>21 Numquid pones circulum in naribus eius, aut armilla perforabis maxillam eius?</p>
<p>22 Numquid multiplicabit ad te preces, aut loquetur tibi mollia?</p>
<p>23 Numquid feriet tecum pactum, et accipies eum servum sempiternum?</p>
<p>24 Numquid illudes ei quasi avi, aut ligabis eum ancillis tuis?</p>
<p>25 Concident eum amici, divident illum negotiatores?</p>
<p>26 Numquid implebis sagenas pelle eius, et gurgustium piscium capite illius?</p>
<p>27 Pone super eum manum tuam: memento belli, nec ultra addas loqui.</p>
<p>28 Ecce, spes eius frustrabitur eum, et videntibus cunctis præcipitabitur.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
