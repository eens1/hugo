<!DOCTYPE html>
<html>

<head><script src="/livereload.js?mindelay=10&amp;v=2&amp;port=41727&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/20-job/">
      <li>
      
         20 job
      
      </a>
      </li>
   

   
      <a href="/fr/bible/vulgata/vetus-testamentum/20-job/chap010/">
      <li>
      
         Chap010
      
      </a>
      </li>
   

   


</ol>
</nav>


<h1>Caput 10</h1>

<div class="content">
<article>
<p>1 Tædet animam meam vitæ meæ, dimittam adversum me eloquium meum, loquar in amaritudine animæ meæ.</p>
<p>2 Dicam Deo: Noli me condemnare: indica mihi cur me ita iudices.</p>
<p>3 Numquid bonum tibi videtur, si calumnieris me, et opprimas me opus manuum tuarum, et consilium impiorum adiuves?</p>
<p>4 Numquid oculi carnei tibi sunt: aut sicut videt homo, et tu videbis?</p>
<p>5 Numquid sicut dies hominis dies tui, et anni tui sicut humana sunt tempora,</p>
<p>6 Ut quæras iniquitatem meam, et peccatum meum scruteris?</p>
<p>7 Et scias quia nihil impium fecerim, cum sit nemo qui de manu tua possit eruere.</p>
<p>8 Manus tuæ fecerunt me, et plasmaverunt me totum in circuitu: et sic repente præcipitas me?</p>
<p>9 Memento quæso quod sicut lutum feceris me, et in pulverem reduces me.</p>
<p>10 Nonne sicut lac mulsisti me, et sicut caseum me coagulasti?</p>
<p>11 Pelle et carnibus vestisti me: ossibus et nervis compegisti me.</p>
<p>12 Vitam et misericordiam tribuisti mihi, et visitatio tua custodivit spiritum meum.</p>
<p>13 Licet hæc celes in corde tuo, tamen scio quia universorum memineris.</p>
<p>14 Si peccavi, et ad horam pepercisti mihi: cur ab iniquitate mea mundum me esse non pateris?</p>
<p>15 Et si impius fuero, væ mihi est: et si iustus, non levabo caput, saturatus afflictione et miseria.</p>
<p>16 Et propter superbiam quasi leænam capies me, reversusque mirabiliter me crucias.</p>
<p>17 Instauras testes tuos contra me, et multiplicas iram tuam adversum me, et pœnæ militant in me.</p>
<p>18 Quare de vulva eduxisti me? qui utinam consumptus essem ne oculus me videret.</p>
<p>19 Fuissem quasi non essem, de utero translatus ad tumulum.</p>
<p>20 Numquid non paucitas dierum meorum finietur brevi? dimitte ergo me, ut plangam paululum dolorem meum:</p>
<p>21 Antequam vadam et non revertar, ad terram tenebrosam, et opertam mortis caligine:</p>
<p>22 Terram miseriæ et tenebrarum, ubi umbra mortis, et nullus ordo, sed sempiternus horror inhabitat.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
