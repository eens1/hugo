<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/20-job/chap007/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/20-job/">
      <li>
      
         20 job
      
      </a>
      </li>
   

   
      <a href="/fr/bible/vulgata/vetus-testamentum/20-job/chap007/">
      <li>
      
         Chap007
      
      </a>
      </li>
   

   


</ol>
</nav>


<h1>Caput 7</h1>

<div class="content">
<article>
<p>1 Militia est vita hominis super terram: et sicut dies mercenarii, dies eius.</p>
<p>2 Sicut servus desiderat umbram, et sicut mercenarius præstolatur finem operis sui:</p>
<p>3 Sic et ego habui menses vacuos, et noctes laboriosas enumeravi mihi.</p>
<p>4 Si dormiero, dicam: Quando consurgam? et rursum expectabo vesperam, et replebor doloribus usque ad tenebras.</p>
<p>5 Induta est caro mea putredine et sordibus pulveris, cutis mea aruit, et contracta est.</p>
<p>6 Dies mei velocius transierunt quam a texente tela succiditur, et consumpti sunt absque ulla spe.</p>
<p>7 Memento quia ventus est vita mea, et non revertetur oculus meus ut videat bona.</p>
<p>8 Nec aspiciet me visus hominis: oculi tui in me, et non subsistam.</p>
<p>9 Sicut consumitur nubes, et pertransit: sic qui descenderit ad inferos, non ascendet.</p>
<p>10 Nec revertetur ultra in domum suam, neque cognoscet eum amplius locus eius.</p>
<p>11 Quapropter et ego non parcam ori meo, loquar in tribulatione spiritus mei: confabulabor cum amaritudine animæ meæ.</p>
<p>12 Numquid mare ego sum, aut cetus, quia circumdedisti me carcere?</p>
<p>13 Si dixero: Consolabitur me lectulus meus, et relevabor loquens mecum in strato meo:</p>
<p>14 Terrebis me per somnia, et per visiones horrore concuties.</p>
<p>15 Quam ob rem elegit suspendium anima mea, et mortem ossa mea.</p>
<p>16 Desperavi, nequaquam ultra iam vivam: parce mihi, nihil enim sunt dies mei.</p>
<p>17 Quid est homo, quia magnificas eum? aut quid apponis erga eum cor tuum?</p>
<p>18 Visitas eum diluculo, et subito probas illum:</p>
<p>19 Usquequo non parcis mihi, nec dimittis me ut glutiam salivam meam?</p>
<p>20 Peccavi, quid faciam tibi o custos hominum? quare posuisti me contrarium tibi, et factus sum mihimetipsi gravis?</p>
<p>21 Cur non tollis peccatum meum, et quare non aufers iniquitatem meam? ecce, nunc in pulvere dormiam: et si mane me quæsieris, non subsistam.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>



</body>
</html>
