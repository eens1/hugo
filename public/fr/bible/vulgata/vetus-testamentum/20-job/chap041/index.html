<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 41</h1>

<div class="content">
<article>
<p>1 Non quasi crudelis suscitabo eum: quis enim resistere potest vultui meo?</p>
<p>2 Quis ante dedit mihi, ut reddam ei? omnia quæ sub cælo sunt, mea sunt.</p>
<p>3 Non parcam ei, et verbis potentibus, et ad deprecandum compositis.</p>
<p>4 Quis revelabit faciem indumenti eius? et in medium oris eius quis intrabit?</p>
<p>5 Portas vultus eius quis aperiet? per gyrum dentium eius formido.</p>
<p>6 Corpus illius quasi scuta fusilia, compactum squamis se prementibus.</p>
<p>7 Una uni coniungitur, et ne spiraculum quidem incedit per eas:</p>
<p>8 Una alteri adhærebit, et tenentes se nequaquam separabuntur.</p>
<p>9 Sternutatio eius splendor ignis, et oculi eius, ut palpebræ diluculi.</p>
<p>10 De ore eius lampades procedunt, sicut tædæ ignis accensæ.</p>
<p>11 De naribus eius procedit fumus, sicut ollæ succensæ atque ferventis.</p>
<p>12 Halitus eius prunas ardere facit, et flamma de ore eius egreditur.</p>
<p>13 In collo eius morabitur fortitudo, et faciem eius præcedit egestas.</p>
<p>14 Membra carnium eius cohærentia sibi: mittet contra eum fulmina, et ad locum alium non ferentur.</p>
<p>15 Cor eius indurabitur tamquam lapis, et stringetur quasi malleatoris incus.</p>
<p>16 Cum sublatus fuerit, timebunt angeli, et territi purgabuntur.</p>
<p>17 Cum apprehenderit eum gladius, subsitere non poterit neque hasta, neque thorax:</p>
<p>18 Reputabit enim quasi paleas ferrum, et quasi lignum putridum, æs.</p>
<p>19 Non fugabit eum vir sagittarius, in stipulam versi sunt ei lapides fundæ.</p>
<p>20 Quasi stipulam æstimabit malleum, et deridebit vibrantem hastam.</p>
<p>21 Sub ipso erunt radii solis, et sternet sibi aurum quasi lutum.</p>
<p>22 Fervescere faciet quasi ollam profundum mare, et ponet quasi cum unguenta bulliunt.</p>
<p>23 Post eum lucebit semita, æstimabit abyssum quasi senescentem.</p>
<p>24 Non est super terram potestas, quæ comparetur ei, qui factus est ut nullum timeret.</p>
<p>25 Omne sublime videt, ipse est rex super universos filios superbiæ.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
