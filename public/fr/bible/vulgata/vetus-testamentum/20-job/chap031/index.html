<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/20-job/chap031/" />




<link rel="stylesheet" href="/css/cusdis.css">




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/cusdis.js" defer></script>




<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/20-job/">
      <li>
      
         20 job
      
      </a>
      </li>
   

   
      <a href="/fr/bible/vulgata/vetus-testamentum/20-job/chap031/">
      <li>
      
         Chap031
      
      </a>
      </li>
   

   


</ol>
</nav>


<h1>Caput 31</h1>

<div class="content">
<article>
<p>1 Pepigi fœdus cum oculis meis ut ne cogitarem quidem de virgine.</p>
<p>2 Quam enim partem haberet in me Deus desuper, et hereditatem Omnipotens de excelsis?</p>
<p>3 Numquid non perditio est iniquo, et alienatio operantibus iniustitiam?</p>
<p>4 Nonne ipse considerat vias meas, et cunctos gressus meos dinumerat?</p>
<p>5 Si ambulavi in vanitate, et festinavit in dolo pes meus:</p>
<p>6 Appendat me in statera iusta, et sciat Deus simplicitatem meam.</p>
<p>7 Si declinavit gressus meus de via, et si secutum est oculos meos cor meum, et si manibus meis adhæsit macula:</p>
<p>8 Seram, et alium comedat: et progenies mea eradicetur.</p>
<p>9 Si deceptum est cor meum super muliere, et si ad ostium amici mei insidiatus sum:</p>
<p>10 Scortum alterius sit uxor mea, et super illam incurventur alii.</p>
<p>11 Hoc enim nefas est, et iniquitas maxima.</p>
<p>12 Ignis est usque ad perditionem devorans, et omnia eradicans genimina.</p>
<p>13 Si contempsi subire iudicium cum servo meo, et ancilla mea, cum disceptarent adversum me.</p>
<p>14 Quid enim faciam cum surrexerit ad iudicandum Deus? et cum quæsierit, quid respondebo illi?</p>
<p>15 Numquid non in utero fecit me qui et illum operatus est: et formavit me in vulva unus?</p>
<p>16 Si negavi, quod volebant, pauperibus, et oculos viduæ expectare feci:</p>
<p>17 Si comedi buccellam meam solus, et non comedit pupillus ex ea:</p>
<p>18 (Quia ab infantia mea crevit mecum miseratio: et de utero matris meæ egressa est mecum.)</p>
<p>19 Si despexi pereuntem, eo quod non habuerit indumentum, et absque operimento pauperem:</p>
<p>20 Si non benedixerunt mihi latera eius, et de velleribus ovium mearum calefactus est:</p>
<p>21 Si levavi super pupillum manum meam, etiam cum viderem me in porta superiorem:</p>
<p>22 Humerus meus a iunctura sua cadat, et brachium meum cum suis ossibus confringatur.</p>
<p>23 Semper enim quasi tumentes super me fluctus timui Deum, et pondus eius ferre non potui.</p>
<p>24 Si putavi aurum robur meum, et obrizo dixi: Fiducia mea.</p>
<p>25 Si lætatus sum super multis divitiis meis, et quia plurima reperit manus mea.</p>
<p>26 Si vidi solem cum fulgeret, et lunam incedentem clare:</p>
<p>27 Et lætatum est in abscondito cor meum, et osculatus sum manum meam ore meo.</p>
<p>28 Quæ est iniquitas maxima, et negatio contra Deum altissimum.</p>
<p>29 Si gavisus sum ad ruinam eius, qui me oderat, et exultavi quod invenisset eum malum.</p>
<p>30 Non enim dedi ad peccandum guttur meum, ut expeterem maledicens animam eius.</p>
<p>31 Si non dixerunt viri tabernaculi mei: Quis det de carnibus eius ut saturemur?</p>
<p>32 Foris non mansit peregrinus, ostium meum viatori patuit.</p>
<p>33 Si abscondi quasi homo peccatum meum, et celavi in sinu meo iniquitatem meam.</p>
<p>34 Si expavi ad multitudinem nimiam, et despectio propinquorum terruit me: et non magis tacui, nec egressus sum ostium.</p>
<p>35 Quis mihi tribuat auditorem, ut desiderium meum audiat Omnipotens: et librum scribat ipse qui iudicat.</p>
<p>36 Ut in humero meo portem illum, et circumdem illum quasi coronam mihi?</p>
<p>37 Per singulos gradus meos pronunciabo illum, et quasi principi offeram eum.</p>
<p>38 Si adversum me terra mea clamat, et cum ipsa sulci eius deflent:</p>
<p>39 Si fructus eius comedi absque pecunia, et animam agricolarum eius afflixi:</p>
<p>40 Pro frumento oriatur mihi tribulus, et pro hordeo spina. Finita sunt verba Iob.</p>

</article>
</div>



<div class="comment-dropdown">
<button class="dropdown-btn">Afficher les commentaires</button>
<div class="comment-box">
<h2>Commentaires</h2>

<div id="cusdis_thread"
  data-host="https://cusdis.com"
  data-app-id="8e7720be-66d0-4d22-bdc6-389d4ae51295"
  data-page-id="57f4b8692ba87c707f30410ce777f53e"
  data-page-url="https://eens.netlify.app/fr/bible/vulgata/vetus-testamentum/20-job/chap031/"
  data-page-title="Caput 31"
  data-theme="dark"
></div>

</div>
</div>

<script async defer src="https://cusdis.com/js/cusdis.es.js"></script>



</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
