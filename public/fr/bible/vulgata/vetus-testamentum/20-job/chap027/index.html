<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 27</h1>

<div class="content">
<article>
<p>1 Addidit quoque Iob, assumens parabolam suam, et dixit:</p>
<p>2 Vivit Deus, qui abstulit iudicium meum, et Omnipotens, qui ad amaritudinem adduxit animam meam.</p>
<p>3 Quia donec superest halitus in me, et spiritus Dei in naribus meis,</p>
<p>4 Non loquentur labia mea iniquitatem, nec lingua mea meditabitur mendacium.</p>
<p>5 Absit a me ut iustos vos esse iudicem: donec deficiam, non recedam ab innocentia mea.</p>
<p>6 Iustificationem meam, quam cœpi tenere, non deseram: neque enim reprehendit me cor meum in omni vita mea.</p>
<p>7 Sit ut impius, inimicus meus: et adversarius meus, quasi iniquus.</p>
<p>8 Quæ est enim spes hypocritæ si avare rapiat, et non liberet Deus animam eius?</p>
<p>9 Numquid Deus audiet clamorem eius cum venerit super eum angustia?</p>
<p>10 Aut poterit in Omnipotente delectari, et invocare Deum omni tempore?</p>
<p>11 Docebo vos per manum Dei quæ Omnipotens habeat, nec abscondam.</p>
<p>12 Ecce, vos omnes nostis, et quid sine causa vana loquimini?</p>
<p>13 Hæc est pars hominis impii apud Deum, et hæreditas violentorum, quam ob Omnipotente suscipient.</p>
<p>14 Si multiplicati fuerint filii eius, in gladio erunt, et nepotes eius non saturabuntur pane.</p>
<p>15 Qui reliqui fuerint ex eo, sepelientur in interitu, et viduæ illius non plorabunt.</p>
<p>16 Si comportaverit quasi terram argentum, et sicut lutum præparaverit vestimenta:</p>
<p>17 Præparabit quidem, sed iustus vestietur illis: et argentum innocens dividet.</p>
<p>18 Ædificavit sicut tinea domum suam, et sicut custos fecit umbraculum.</p>
<p>19 Dives cum dormierit, nihil secum auferet: aperiet oculos suos, et nihil inveniet.</p>
<p>20 Apprehendet eum quasi aqua inopia, nocte opprimet eum tempestas.</p>
<p>21 Tollet eum ventus urens, et auferet, et velut turbo rapiet eum de loco suo.</p>
<p>22 Et mittet super eum, et non parcet: de manu eius fugiens fugiet.</p>
<p>23 Stringet super eum manus suas, et sibilabit super illum, intuens locum eius.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
