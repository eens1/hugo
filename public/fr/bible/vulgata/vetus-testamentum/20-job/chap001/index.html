<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/single.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/bible">Bible</a></li>

<li><a href="/fr/doctrine">Doctrine</a></li>

<li><a href="/fr/spiritualite">Spirtualit√©</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">üá¨üáß English</a></li>

</ul>

</nav>





<h1>Caput 1</h1>

<div class="content">
<article>
<p>1 Vir erat in Terra Hus, nomine Iob, et erat vir ille simplex, et rectus, ac timens Deum, et recedens a malo:</p>
<p>2 Natique sunt ei septem filii, et tres fili√¶.</p>
<p>3 Et fuit possessio eius septem millia ovium, et tria millia camelorum, quingenta quoque iuga boum, et quingent√¶ asin√¶, ac familia multa nimis: eratque vir ille magnus inter omnes Orientales.</p>
<p>4 Et ibant filii eius, et faciebant convivium per domos, unusquisque in die suo. Et mittentes vocabant tres sorores suas, ut comederent et biberent cum eis.</p>
<p>5 Cumque in orbem transissent dies convivii, mittebat ad eos Iob, et sanctificabat illos, consurgensque diluculo offerebat holocausta pro singulis. Dicebat enim: Ne forte peccaverint filii mei, et benedixerint Deo in cordibus suis. Sic faciebat Iob cunctis diebus.</p>
<p>6 Quadam autem die cum venissent filii Dei ut assisterent coram Domino, affuit inter eos etiam Satan.</p>
<p>7 Cui dixit Dominus: Unde venis? Qui respondens, ait: Circuivi terram, et perambulavi eam.</p>
<p>8 Dixitque Dominus ad eum: Numquid considerasti servum meum Iob, quod non sit ei similis in terra, homo simplex, et rectus ac timens Deum, et recedens a malo?</p>
<p>9 Cui respondens Satan, ait: Numquid Iob frustra timet Deum?</p>
<p>10 nonne tu vallasti eum, ac domum eius, universamque substantiam per circuitum, operibus manuum eius benedixisti, et possessio eius crevit in terra?</p>
<p>11 Sed extende paululum manum tuam, et tange cuncta qu√¶ possidet nisi in faciem benedixerit tibi.</p>
<p>12 Dixit ergo Dominus ad Satan: Ecce, universa qu√¶ habet, in manu tua sunt: tantum in eum ne extendas manum tuam. Egressusque est Satan a facie Domini.</p>
<p>13 Cum autem quadam die filii et fili√¶ eius comederent et biberent vinum in domo fratris sui primogeniti,</p>
<p>14 nuncius venit ad Iob, qui diceret: Boves arabant, et asin√¶ pascebantur iuxta eos,</p>
<p>15 et irruerunt Sab√¶i, tuleruntque omnia, et pueros percusserunt gladio, et evasi ego solus ut nunciarem tibi.</p>
<p>16 Cumque adhuc ille loqueretur, venit alter, et dixit: Ignis Dei cecidit e c√¶lo, et tactas oves puerosque consumpsit, et effugi ego solus ut nunciarem tibi.</p>
<p>17 Sed et illo adhuc loquente, venit alius, et dixit: Chald√¶i fecerunt tres turmas, et invaserunt camelos, et tulerunt eos, necnon et pueros percusserunt gladio, et ego fugi solus ut nunciarem tibi.</p>
<p>18 Adhuc loquebatur ille, et ecce alius intravit, et dixit: Filiis tuis et filiabus vescentibus et bibentibus vinum in domo fratris sui primogeniti,</p>
<p>19 repente ventus vehemens irruit a regione deserti, et concussit quattuor angulos domus, qu√¶ corruens oppressit liberos tuos et mortui sunt, et effugi ego solus ut nunciarem tibi.</p>
<p>20 Tunc surrexit Iob, et scidit vestimenta sua, et tonso capite corruens in terram, adoravit,</p>
<p>21 et dixit: Nudus egressus sum de utero matris me√¶, et nudus revertar illuc: Dominus dedit, Dominus abstulit: sicut Domino placuit, ita factum est: sit nomen Domini benedictum.</p>
<p>22 In omnibus his non peccavit Iob labiis suis, neque stultum quid contra Deum locutus est.</p>

</article>
</div>


</main>

<footer>


	<p>Les r√©f√©rences dans les notes de bas de page sont g√©n√©ralement donn√©es sous forme condens√©e. Les r√©f√©rences compl√®tes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
