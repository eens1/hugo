<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 16</h1>

<div class="content">
<article>
<p>1 Respondens autem Iob, dixit:</p>
<p>2 Audivi frequenter talia, consolatores onerosi omnes vos estis.</p>
<p>3 Numquid habebunt finem verba ventosa? aut aliquid tibi molestum est si loquaris?</p>
<p>4 Poteram et ego similia vestri loqui: atque utinam esset anima vestra pro anima mea:</p>
<p>5 Consolarer et ego vos sermonibus, et moverem caput meum super vos:</p>
<p>6 Roborarem vos ore meo: et moverem labia mea, quasi parcens vobis.</p>
<p>7 Sed quid agam? Si locutus fuero, non quiescet dolor meus: et si tacuero, non recedet a me.</p>
<p>8 Nunc autem oppressit me dolor meus, et in nihilum redacti sunt omnes artus mei.</p>
<p>9 Rugæ meæ testimonium dicunt contra me, et suscitatur falsiloquus adversus faciem meam contradicens mihi.</p>
<p>10 Collegit furorem suum in me, et comminans mihi, infremuit contra me dentibus suis: hostis meus terribilibus oculis me intuitus est.</p>
<p>11 Aperuerunt super me ora sua, et exprobrantes percusserunt maxillam meam, saciati sunt pœnis meis.</p>
<p>12 Conclusit me Deus apud iniquum, et manibus impiorum me tradidit.</p>
<p>13 Ego ille quondam opulentus repente contritus sum: tenuit cervicem meam, confregit me, et posuit me sibi quasi in signum.</p>
<p>14 Circumdedit me lanceis suis, convulneravit lumbos meos, non pepercit, et effudit in terra viscera mea.</p>
<p>15 Concidit me vulnere super vulnus, irruit in me quasi gigas.</p>
<p>16 Saccum consui super cutem meam, et operui cinere carnem meam.</p>
<p>17 Facies mea intumuit a fletu, et palpebræ meæ caligaverunt.</p>
<p>18 Hæc passus sum absque iniquitate manus meæ, cum haberem mundas ad Deum preces.</p>
<p>19 Terra ne operias sanguinem meum, neque inveniat in te locum latendi clamor meus.</p>
<p>20 Ecce enim in cælo testis meus, et conscius meus in excelsis.</p>
<p>21 Verbosi amivi mei: ad Deum stillat oculus meus.</p>
<p>22 Atque utinam sic iudicaretur vir cum Deo, quomodo iudicatur filius hominis cum collega suo.</p>
<p>23 Ecce enim breves anni transeunt, et semitam, per quam non revertar, ambulo.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
