<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/21-psalmi/chap134/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/">
      <li>
      
         21 psalmi
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/chap134/">
      <li>
      
         Chap134
      
      </a>
      </li>
   

   


</ol>
</nav>


<h1>Caput 134</h1>

<div class="content">
<article>
<p>1 Alleluia. Laudate nomen Domini, laudate servi Dominum:</p>
<p>2 Qui statis in domo Domini, in atriis domus Dei nostri.</p>
<p>3 Laudate Dominum, quia bonus Dominus: psallite nomini eius, quoniam suave.</p>
<p>4 Quoniam Iacob elegit sibi Dominus Israel in possessionem sibi.</p>
<p>5 Quia ego cognovi quod magnus est Dominus, et Deus noster præ omnibus diis.</p>
<p>6 Omnia quæcumque voluit, Dominus fecit in cælo, in terra, in mari, et in omnibus abyssis.</p>
<p>7 Educens nubes ab extremo terræ: fulgura in pluviam fecit. Qui producit ventos de thesauris suis:</p>
<p>8 qui percussit primogenita Ægypti ab homine usque ad pecus.</p>
<p>9 Et misit signa, et prodigia in medio tui Ægypte: in Pharaonem, et in omnes servos eius.</p>
<p>10 Qui percussit gentes multas: et occidit reges fortes:</p>
<p>11 Sehon regem Amorrhæorum, et Og regem Basan, et omnia regna Chanaan.</p>
<p>12 Et dedit terram eorum hereditatem, hereditatem Israel populo suo.</p>
<p>13 Domine nomen tuum in æternum: Domine memoriale tuum in generationem et generationem.</p>
<p>14 Quia iudicabit Dominus populum suum: et in servis suis deprecabitur.</p>
<p>15 Simulacra Gentium argentum, et aurum, opera manuum hominum.</p>
<p>16 Os habent, et non loquentur: oculos habent, et non videbunt.</p>
<p>17 Aures habent, et non audient: neque enim est spiritus in ore ipsorum.</p>
<p>18 Similes illis fiant qui faciunt ea: et omnes, qui confidunt in eis.</p>
<p>19 Domus Israel benedicite Domino: domus Aaron benedicite Domino.</p>
<p>20 Domus Levi benedicite Domino: qui timetis Dominum, benedicite Domino.</p>
<p>21 Benedictus Dominus ex Sion, qui habitat in Ierusalem.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
