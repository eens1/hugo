<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/">
      <li>
      
         21 psalmi
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/chap043/">
      <li>
      
         Chap043
      
      </a>
      </li>
   

   


</ol>
</nav>


<h1>Caput 43</h1>

<div class="content">
<article>
<p>1 In finem, Filiis Core ad intellectum.</p>
<p>2 Deus auribus nostris audivimus: patres nostri annunciaverunt nobis. Opus, quod operatus es in diebus eorum: et in diebus antiquis.</p>
<p>3 Manus tua gentes disperdidit, et plantasti eos: afflixisti populos, et expulisti eos:</p>
<p>4 Nec enim in gladio suo possederunt terram, et brachium eorum non salvavit eos: Sed dextera tua, et brachium tuum, et illuminatio vultus tui: quoniam complacuisti in eis.</p>
<p>5 Tu es ipse rex meus et Deus meus: qui mandas salutes Iacob.</p>
<p>6 In te inimicos nostros ventilabimus cornu, et in nomine tuo spernemus insurgentes in nobis.</p>
<p>7 Non enim in arcu meo sperabo: et gladius meus non salvabit me.</p>
<p>8 Salvasti enim nos de affligentibus nos: et odientes nos confudisti.</p>
<p>9 In Deo laudabimur tota die: et in nomine tuo confitebimur in sæculum.</p>
<p>10 Nunc autem repulisti et confudisti nos: et non egredieris Deus in virtutibus nostris.</p>
<p>11 Avertisti nos retrorsum post inimicos nostros: et qui oderunt nos, diripiebant sibi.</p>
<p>12 Dedisti nos tamquam oves escarum: et in gentibus dispersisti nos.</p>
<p>13 Vendidisti populum tuum sine pretio: et non fuit multitudo in commutationibus eorum.</p>
<p>14 Posuisti nos opprobrium vicinis nostris, subsannationem et derisum his, qui sunt in circuitu nostro.</p>
<p>15 Posuisti nos in similitudinem Gentibus: commotionem capitis in populis.</p>
<p>16 Tota die verecundia mea contra me est, et confusio faciei meæ cooperuit me.</p>
<p>17 A voce exprobrantis, et obloquentis: a facie inimici, et persequentis.</p>
<p>18 Hæc omnia venerunt super nos, nec obliti sumus te: et inique non egimus in testamento tuo.</p>
<p>19 Et non recessit retro cor nostrum: et declinasti semitas nostras a via tua:</p>
<p>20 Quoniam humiliasti nos in loco afflictionis, et cooperuit nos umbra mortis.</p>
<p>21 Si obliti sumus nomen Dei nostri, et si expandimus manus nostras ad deum alienum:</p>
<p>22 Nonne Deus requiret ista? ipse enim novit abscondita cordis. Quoniam propter te mortificamur tota die: æstimati sumus sicut oves occisionis.</p>
<p>23 Exurge, quare obdormis Domine? exurge, et ne repellas in finem.</p>
<p>24 Quare faciem tuam avertis, oblivisceris inopiæ nostræ et tribulationis nostræ?</p>
<p>25 Quoniam humiliata est in pulvere anima nostra: conglutinatus est in terra venter noster.</p>
<p>26 Exurge Domine, adiuva nos: et redime nos propter nomen tuum.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>


</body>
</html>
