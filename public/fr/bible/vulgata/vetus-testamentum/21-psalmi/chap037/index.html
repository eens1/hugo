<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/">
      <li>
      
         21 psalmi
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/chap037/">
      <li>
      
         Chap037
      
      </a>
      </li>
   

   


</ol>
</nav>


<h1>Caput 37</h1>

<div class="content">
<article>
<p>1 Psalmus David, in rememorationem de sabbato.</p>
<p>2 Domine ne in furore tuo arguas me, neque in ira tua corripias me.</p>
<p>3 Quoniam sagittæ tuæ infixæ sunt mihi: et confirmasti super me manum tuam.</p>
<p>4 Non est sanitas in carne mea a facie iræ tuæ: non est pax ossibus meis a facie peccatorum meorum.</p>
<p>5 Quoniam iniquitates meæ supergressæ sunt caput meum: et sicut onus grave gravatæ sunt super me.</p>
<p>6 Putruerunt et corruptæ sunt cicatrices meæ, a facie insipientiæ meæ.</p>
<p>7 Miser factus sum, et curvatus sum usque in finem: tota die contristatus ingrediebar.</p>
<p>8 Quoniam lumbi mei impleti sunt illusionibus: et non est sanitas in carne mea.</p>
<p>9 Afflictus sum, et humiliatus sum nimis: rugiebam a gemitu cordis mei.</p>
<p>10 Domine, ante te omne desiderium meum: et gemitus meus a te non est absconditus.</p>
<p>11 Cor meum conturbatum est, dereliquit me virtus mea: et lumen oculorum meorum, et ipsum non est mecum.</p>
<p>12 Amici mei et proximi mei adversum me appropinquaverunt, et steterunt. Et qui iuxta me erant, de longe steterunt: et vim faciebant qui quærebant animam meam.</p>
<p>13 Et qui inquirebant mala mihi, locuti sunt vanitates: et dolos tota die meditabantur.</p>
<p>14 Ego autem tamquam surdus non audiebam: et sicut mutus non aperiens os suum.</p>
<p>15 Et factus sum sicut homo non audiens: et non habens in ore suo redargutiones.</p>
<p>16 Quoniam in te Domine speravi: tu exaudies me Domine Deus meus.</p>
<p>17 Quia dixi: Nequando supergaudeant mihi inimici mei: et dum commoventur pedes mei, super me magna locuti sunt.</p>
<p>18 Quoniam ego in flagella paratus sum: et dolor meus in conspectu meo semper.</p>
<p>19 Quoniam iniquitatem meam annuntiabo: et cogitabo pro peccato meo.</p>
<p>20 Inimici autem mei vivunt, et confirmati sunt super me: et multiplicati sunt qui oderunt me inique.</p>
<p>21 Qui retribuunt mala pro bonis, detrahebant mihi: quoniam sequebar bonitatem.</p>
<p>22 Ne derelinquas me Domine Deus meus: ne discesseris a me.</p>
<p>23 Intende in adiutorium meum, Domine Deus salutis meæ.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>


</body>
</html>
