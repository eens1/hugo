<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 104</h1>

<div class="content">
<article>
<p>1 Alleluia. Confitemini Domino, et invocate nomen eius: annunciate inter gentes opera eius.</p>
<p>2 Cantate ei, et psallite ei: narrate omnia mirabilia eius.</p>
<p>3 Laudamini in nomine sancto eius: lætetur cor quærentium Dominum.</p>
<p>4 Quærite Dominum, et confirmamini: quærite faciem eius semper.</p>
<p>5 Mementote mirabilium eius, quæ fecit: prodigia eius, et iudicia oris eius.</p>
<p>6 Semen Abraham, servi eius: filii Iacob electi eius.</p>
<p>7 Ipse Dominus Deus noster: in universa terra iudicia eius.</p>
<p>8 Memor fuit in sæculum testamenti sui: verbi, quod mandavit in mille generationes:</p>
<p>9 Quod disposuit ad Abraham: et iuramenti sui ad Isaac:</p>
<p>10 Et statuit illud Iacob in præceptum: et Israel in testamentum æternum:</p>
<p>11 Dicens: Tibi dabo Terram Chanaan, funiculum hereditatis vestræ.</p>
<p>12 Cum essent numero brevi, paucissimi et incolæ eius:</p>
<p>13 Et pertransierunt de gente in gentem, et de regno ad populum alterum.</p>
<p>14 Non reliquit hominem nocere eis: et corripuit pro eis reges.</p>
<p>15 Nolite tangere christos meos: et in prophetis meis nolite malignari.</p>
<p>16 Et vocavit famem super terram: et omne firmamentum panis contrivit.</p>
<p>17 Misit ante eos virum: in servum venundatus est Ioseph.</p>
<p>18 Humiliaverunt in compedibus pedes eius, ferrum pertransiit animam eius,</p>
<p>19 donec veniret verbum eius. Eloquium Domini inflammavit eum:</p>
<p>20 misit rex, et solvit eum; princeps populorum, et dimisit eum.</p>
<p>21 Constituit eum dominum domus suæ: et principem omnis possessionis suæ:</p>
<p>22 Ut erudiret principes eius sicut semetipsum: et senes eius prudentiam doceret.</p>
<p>23 Et intravit Israel in Ægyptum: et Iacob accola fuit in Terra Cham.</p>
<p>24 Et auxit populum suum vehementer: et firmavit eum super inimicos eius.</p>
<p>25 Convertit cor eorum ut odirent populum eius: et dolum facerent in servos eius.</p>
<p>26 Misit Moysen servum suum: Aaron, quem elegit ipsum.</p>
<p>27 Posuit in eis verba signorum suorum, et prodigiorum in Terra Cham.</p>
<p>28 Misit tenebras, et obscuravit: et non exacerbavit sermones suos.</p>
<p>29 Convertit aquas eorum in sanguinem: et occidit pisces eorum.</p>
<p>30 Edidit terra eorum ranas in penetralibus regum ipsorum.</p>
<p>31 Dixit, et venit cœnomyia: et cinifes in omnibus finibus eorum.</p>
<p>32 Posuit pluvias eorum grandinem: ignem comburentem in terra ipsorum.</p>
<p>33 Et percussit vineas eorum, et ficulneas eorum: et contrivit lignum finium eorum.</p>
<p>34 Dixit, et venit locusta, et bruchus, cuius non erat numerus:</p>
<p>35 Et comedit omne fœnum in terra eorum: et comedit omnem fructum terræ eorum.</p>
<p>36 Et percussit omne primogenitum in terra eorum: primitias omnis laboris eorum.</p>
<p>37 Et eduxit eos cum argento et auro: et non erat in tribubus eorum infirmus.</p>
<p>38 Lætata est Ægyptus in profectione eorum: quia incubuit timor eorum super eos.</p>
<p>39 Expandit nubem in protectionem eorum, et ignem ut luceret eis per noctem.</p>
<p>40 Petierunt, et venit coturnix: et pane cæli saturavit eos.</p>
<p>41 Dirupit petram, et fluxerunt aquæ: abierunt in sicco flumina;</p>
<p>42 Quoniam memor fuit verbi sancti sui, quod habuit ad Abraham puerum suum.</p>
<p>43 Et eduxit populum suum in exultatione, et electos suos in lætitia.</p>
<p>44 Et dedit illis regiones gentium: et labores populorum possederunt:</p>
<p>45 Ut custodiant iustificationes eius, et legem eius requirant.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
