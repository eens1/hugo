<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/single.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/bible">Bible</a></li>

<li><a href="/fr/doctrine">Doctrine</a></li>

<li><a href="/fr/spiritualite">Spirtualit√©</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">üá¨üáß English</a></li>

</ul>

</nav>





<h1>Caput 118</h1>

<div class="content">
<article>
<p>1 Alleluia. ALEPH. Beati immaculati in via: qui ambulant in lege Domini.</p>
<p>2 Beati, qui scrutantur testimonia eius: in toto corde exquirunt eum.</p>
<p>3 Non enim qui operantur iniquitatem, in viis eius ambulaverunt.</p>
<p>4 Tu mandasti mandata tua custodiri nimis.</p>
<p>5 Utinam dirigantur vi√¶ me√¶, ad custodiendas iustificationes tuas.</p>
<p>6 Tunc non confundar, cum perspexero in omnibus mandatis tuis.</p>
<p>7 Confitebor tibi in directione cordis: in eo quod didici iudicia iustiti√¶ tu√¶.</p>
<p>8 Iustificationes tuas custodiam: non me derelinquas usquequaque.</p>
<p>9 BETH. In quo corrigit adolescentior viam suam? in custodiendo sermones tuos.</p>
<p>10 In toto corde meo exquisivi te: ne repellas me a mandatis tuis.</p>
<p>11 In corde meo abscondi eloquia tua: ut non peccem tibi.</p>
<p>12 Benedictus es Domine: doce me iustificationes tuas.</p>
<p>13 In labiis meis, pronunciavi omnia iudicia oris tui.</p>
<p>14 In via testimoniorum tuorum delectatus sum, sicut in omnibus divitiis.</p>
<p>15 In mandatis tuis exercebor: et considerabo vias tuas.</p>
<p>16 In iustificationibus tuis meditabor: non obliviscar sermones tuos.</p>
<p>17 GHIMEL. Retribue servo tuo, vivifica me: et custodiam sermones tuos.</p>
<p>18 Revela oculos meos: et considerabo mirabilia de lege tua.</p>
<p>19 Incola ego sum in terra: non abscondas a me mandata tua.</p>
<p>20 Concupivit anima mea desiderare iustificationes tuas, in omni tempore.</p>
<p>21 Increpasti superbos: maledicti qui declinant a mandatis tuis.</p>
<p>22 Aufer a me opprobrium, et contemptum: quia testimonia tua exquisivi.</p>
<p>23 Etenim sederunt principes, et adversum me loquebantur: servus autem tuus exercebatur in iustificationibus tuis.</p>
<p>24 Nam et testimonia tua meditatio mea est: et consilium meum iustificationes tu√¶.</p>
<p>25 DALETH. Adh√¶sit pavimento anima mea: vivifica me secundum verbum tuum.</p>
<p>26 Vias meas enunciavi, et exaudisti me: doce me iustificationes tuas.</p>
<p>27 Viam iustificationum tuarum instrue me: et exercebor in mirabilibus tuis.</p>
<p>28 Dormitavit anima mea pr√¶ t√¶dio: confirma me in verbis tuis.</p>
<p>29 Viam iniquitatis amove a me: et de lege tua miserere mei.</p>
<p>30 Viam veritatis elegi: iudicia tua non sum oblitus.</p>
<p>31 Adh√¶si testimoniis tuis Domine: noli me confundere.</p>
<p>32 Viam mandatorum tuorum cucurri, cum dilatasti cor meum.</p>
<p>33 HE. Legem pone mihi Domine viam iustificationum tuarum: et exquiram eam semper.</p>
<p>34 Da mihi intellectum, et scrutabor legem tuam: et custodiam illam in toto corde meo.</p>
<p>35 Deduc me in semitam mandatorum tuorum: quia ipsam volui.</p>
<p>36 Inclina cor meum in testimonia tua: et non in avaritiam.</p>
<p>37 Averte oculos meos ne videant vanitatem: in via tua vivifica me.</p>
<p>38 Statue servo tuo eloquium tuum, in timore tuo.</p>
<p>39 Amputa opprobrium meum, quod suspicatus sum: quia iudicia tua iucunda.</p>
<p>40 Ecce concupivi mandata tua: in √¶quitate tua vivifica me.</p>
<p>41 VAU. Et veniat super me misericordia tua Domine: salutare tuum secundum eloquium tuum.</p>
<p>42 Et respondebo exprobrantibus mihi verbum: quia speravi in sermonibus tuis.</p>
<p>43 Et ne auferas de ore meo verbum veritatis usquequaque: quia in iudiciis tuis supersperavi.</p>
<p>44 Et custodiam legem tuam semper: in s√¶culum et in s√¶culum s√¶culi.</p>
<p>45 Et ambulabam in latitudine: quia mandata tua exquisivi.</p>
<p>46 Et loquebar in testimoniis tuis in conspectu regum: et non confundebar.</p>
<p>47 Et meditabar in mandatis tuis, qu√¶ dilexi.</p>
<p>48 Et levavi manus meas ad mandata tua, qu√¶ dilexi: et exercebar in iustificationibus tuis.</p>
<p>49 ZAIN. Memor esto verbi tui servo tuo, in quo mihi spem dedisti.</p>
<p>50 H√¶c me consolata est in humilitate mea: quia eloquium tuum vivificavit me.</p>
<p>51 Superbi inique agebant usquequaque: a lege autem tua non declinavi.</p>
<p>52 Memor fui iudiciorum tuorum a s√¶culo Domine: et consolatus sum.</p>
<p>53 Defectio tenuit me, pro peccatoribus derelinquentibus legem tuam.</p>
<p>54 Cantabiles mihi erant iustificationes tu√¶, in loco peregrinationis me√¶.</p>
<p>55 Memor fui nocte nominis tui Domine: et custodivi legem tuam.</p>
<p>56 H√¶c facta est mihi: quia iustificationes tuas exquisivi.</p>
<p>57 HETH. Portio mea Domine, dixi custodire legem tuam.</p>
<p>58 Deprecatus sum faciem tuam in toto corde meo: miserere mei secundum eloquium tuum.</p>
<p>59 Cogitavi vias meas: et converti pedes meos in testimonia tua.</p>
<p>60 Paratus sum, et non sum turbatus: ut custodiam mandata tua.</p>
<p>61 Funes peccatorum circumplexi sunt me: et legem tuam non sum oblitus.</p>
<p>62 Media nocte surgebam ad confitendum tibi, super iudicia iustificationis tu√¶.</p>
<p>63 Particeps ego sum omnium timentium te: et custodientium mandata tua.</p>
<p>64 Misericordia tua Domine plena est terra: iustificationes tuas doce me.</p>
<p>65 TETH. Bonitatem fecisti cum servo tuo Domine, secundum verbum tuum.</p>
<p>66 Bonitatem, et disciplinam, et scientiam doce me: quia mandatis tuis credidi.</p>
<p>67 Priusquam humiliarer ego deliqui: propterea eloquium tuum custodivi.</p>
<p>68 Bonus es tu: et in bonitate tua doce me iustificationes tuas.</p>
<p>69 Multiplicata est super me iniquitas superborum: ego autem in toto corde meo scrutabor mandata tua.</p>
<p>70 Coagulatum est sicut lac cor eorum: ego vero legem tuam meditatus sum.</p>
<p>71 Bonum mihi quia humiliasti me: ut discam iustificationes tuas.</p>
<p>72 Bonum mihi lex oris tui, super millia auri, et argenti.</p>
<p>73 IOD. Manus tu√¶ fecerunt me, et plasmaverunt me: da mihi intellectum, et discam mandata tua.</p>
<p>74 Qui timent te videbunt me, et l√¶tabuntur: quia in verba tua supersperavi.</p>
<p>75 Cognovi Domine quia √¶quitas iudicia tua: et in veritate tua humiliasti me.</p>
<p>76 Fiat misericordia tua ut consoletur me, secundum eloquium tuum servo tuo.</p>
<p>77 Veniant mihi miserationes tu√¶, et vivam: quia lex tua meditatio mea est.</p>
<p>78 Confundantur superbi, quia iniuste iniquitatem fecerunt in me: ego autem exercebor in mandatis tuis.</p>
<p>79 Convertantur mihi timentes te: et qui noverunt testimonia tua.</p>
<p>80 Fiat cor meum immaculatum in iustificationibus tuis, ut non confundar.</p>
<p>81 CAPH. Defecit in salutare tuum anima mea: et in verbum tuum supersperavi.</p>
<p>82 Defecerunt oculi mei in eloquium tuum, dicentes: Quando consolaberis me?</p>
<p>83 Quia factus sum sicut uter in pruina: iustificationes tuas non sum oblitus.</p>
<p>84 Quot sunt dies servi tui: quando facies de persequentibus me iudicium?</p>
<p>85 Narraverunt mihi iniqui fabulationes: sed non ut lex tua.</p>
<p>86 Omnia mandata tua veritas: inique persecuti sunt me, adiuva me.</p>
<p>87 Paulominus consummaverunt me in terra: ego autem non dereliqui mandata tua.</p>
<p>88 Secundum misericordiam tuam vivifica me: et custodiam testimonia oris tui.</p>
<p>89 LAMED. In √¶ternum Domine, verbum tuum permanet in c√¶lo.</p>
<p>90 In generationem et generationem veritas tua: fundasti terram, et permanet.</p>
<p>91 Ordinatione tua perseverat dies: quoniam omnia serviunt tibi.</p>
<p>92 Nisi quod lex tua meditatio mea est: tunc forte periissem in humilitate mea.</p>
<p>93 In √¶ternum non obliviscar iustificationes tuas: quia in ipsis vivificasti me.</p>
<p>94 Tuus sum ego, salvum me fac: quoniam iustificationes tuas exquisivi.</p>
<p>95 Me expectaverunt peccatores ut perderent me: testimonia tua intellexi.</p>
<p>96 Omnis consummationis vidi finem: latum mandatum tuum nimis.</p>
<p>97 MEM. Quomodo dilexi legem tuam Domine? tota die meditatio mea est.</p>
<p>98 Super inimicos meos prudentem me fecisti mandato tuo: quia in √¶ternum mihi est.</p>
<p>99 Super omnes docentes me intellexi: quia testimonia tua meditatio mea est.</p>
<p>100 Super senes intellexi: quia mandata tua qu√¶sivi.</p>
<p>101 Ab omni via mala prohibui pedes meos: ut custodiam verba tua.</p>
<p>102 A iudiciis tuis non declinavi: quia tu legem posuisti mihi.</p>
<p>103 Quam dulcia faucibus meis eloquia tua, super mel ori meo!</p>
<p>104 A mandatis tuis intellexi: propterea odivi omnem viam iniquitatis.</p>
<p>105 NUN. Lucerna pedibus meis verbum tuum, et lumen semitis meis.</p>
<p>106 Iuravi, et statui custodire iudicia iustiti√¶ tu√¶.</p>
<p>107 Humiliatus sum usquequaque Domine: vivifica me secundum verbum tuum.</p>
<p>108 Voluntaria oris mei beneplacita fac Domine: et iudicia tua doce me.</p>
<p>109 Anima mea in manibus meis semper: et legem tuam non sum oblitus.</p>
<p>110 Posuerunt peccatores laqueum mihi: et de mandatis tuis non erravi.</p>
<p>111 Hereditate acquisivi testimonia tua in √¶ternum: quia exultatio cordis mei sunt.</p>
<p>112 Inclinavi cor meum ad faciendas iustificationes tuas in √¶ternum, propter retributionem.</p>
<p>113 SAMECH. Iniquos odio habui: et legem tuam dilexi.</p>
<p>114 Adiutor, et susceptor meus es tu: et in verbum tuum supersperavi.</p>
<p>115 Declinate a me maligni: et scrutabor mandata Dei mei.</p>
<p>116 Suscipe me secundum eloquium tuum, et vivam: et non confundas me ab expectatione mea.</p>
<p>117 Adiuva me, et salvus ero: et meditabor in iustificationibus tuis semper.</p>
<p>118 Sprevisti omnes discedentes a iudiciis tuis: quia iniusta cogitatio eorum.</p>
<p>119 Pr√¶varicantes reputavi omnes peccatores terr√¶: ideo dilexi testimonia tua.</p>
<p>120 Confige timore tuo carnes meas: a iudiciis enim tuis timui.</p>
<p>121 AIN. Feci iudicium et iustitiam: non tradas me calumniantibus me.</p>
<p>122 Suscipe servum tuum in bonum: non calumnientur me superbi.</p>
<p>123 Oculi mei defecerunt in salutare tuum: et in eloquium iustiti√¶ tu√¶.</p>
<p>124 Fac cum servo tuo secundum misericordiam tuam: et iustificationes tuas doce me.</p>
<p>125 Servus tuus sum ego: da mihi intellectum, ut sciam testimonia tua.</p>
<p>126 Tempus faciendi Domine: dissipaverunt legem tuam.</p>
<p>127 Ideo dilexi mandata tua, super aurum et topazion.</p>
<p>128 Propterea ad omnia mandata tua dirigebar: omnem viam iniquam odio habui.</p>
<p>129 PHE. Mirabilia testimonia tua: ideo scrutata est ea anima mea.</p>
<p>130 Declaratio sermonum tuorum illuminat: et intellectum dat parvulis.</p>
<p>131 Os meum aperui, et attraxi spiritum: quia mandata tua desiderabam.</p>
<p>132 Aspice in me, et miserere mei, secundum iudicium diligentium nomen tuum.</p>
<p>133 Gressus meos dirige secundum eloquium tuum: et non dominetur mei omnis iniustitia.</p>
<p>134 Redime me a calumniis hominum: ut custodiam mandata tua.</p>
<p>135 Faciem tuam illumina super servum tuum: et doce me iustificationes tuas.</p>
<p>136 Exitus aquarum deduxerunt oculi mei: quia non custodierunt legem tuam.</p>
<p>137 SADE. Iustus es Domine: et rectum iudicium tuum.</p>
<p>138 Mandasti iustitiam testimonia tua: et veritatem tuam nimis.</p>
<p>139 Tabescere me fecit zelus meus: quia obliti sunt verba tua inimici mei.</p>
<p>140 Ignitum eloquium tuum vehementer: et servus tuus dilexit illud.</p>
<p>141 Adolescentulus sum ego, et contemptus: iustificationes tuas non sum oblitus.</p>
<p>142 Iustitia tua, iustitia in √¶ternum: et lex tua veritas.</p>
<p>143 Tribulatio, et angustia invenerunt me: mandata tua meditatio mea est.</p>
<p>144 √Üquitas testimonia tua in √¶ternum: intellectum da mihi, et vivam.</p>
<p>145 COPH. Clamavi in toto corde meo, exaudi me Domine: iustificationes tuas requiram.</p>
<p>146 Clamavi ad te, salvum me fac: ut custodiam mandata tua.</p>
<p>147 Pr√¶veni in maturitate, et clamavi: quia in verba tua supersperavi.</p>
<p>148 Pr√¶venerunt oculi mei ad te diluculo: ut meditarer eloquia tua.</p>
<p>149 Vocem meam audi secundum misericordiam tuam Domine: et secundum iudicium tuum vivifica me.</p>
<p>150 Appropinquaverunt persequentes me iniquitati: a lege autem tua longe facti sunt.</p>
<p>151 Prope es tu Domine: et omnes vi√¶ tu√¶ veritas.</p>
<p>152 Initio cognovi de testimoniis tuis: quia in √¶ternum fundasti ea.</p>
<p>153 RES. Vide humilitatem meam, et eripe me: quia legem tuam non sum oblitus.</p>
<p>154 Iudica iudicium meum, et redime me: propter eloquium tuum vivifica me.</p>
<p>155 Longe a peccatoribus salus: quia iustificationes tuas non exquisierunt.</p>
<p>156 Misericordi√¶ tu√¶ mult√¶ Domine: secundum iudicium tuum vivifica me.</p>
<p>157 Multi qui persequuntur me, et tribulant me: a testimoniis tuis non declinavi.</p>
<p>158 Vidi pr√¶varicantes, et tabescebam: quia eloquia tua non custodierunt.</p>
<p>159 Vide quoniam mandata tua dilexi Domine: in misericordia tua vivifica me.</p>
<p>160 Principium verborum tuorum, veritas: in √¶ternum omnia iudicia iustiti√¶ tu√¶.</p>
<p>161 SIN. Principes persecuti sunt me gratis: et a verbis tuis formidavit cor meum.</p>
<p>162 L√¶tabor ego super eloquia tua: sicut qui invenit spolia multa.</p>
<p>163 Iniquitatem odio habui, et abominatus sum: legem autem tuam dilexi.</p>
<p>164 Septies in die laudem dixi tibi, super iudicia iustiti√¶ tu√¶.</p>
<p>165 Pax multa diligentibus legem tuam: et non est illis scandalum.</p>
<p>166 Expectabam salutare tuum Domine: et mandata tua dilexi.</p>
<p>167 Custodivit anima mea testimonia tua: et dilexit ea vehementer.</p>
<p>168 Servavi mandata tua, et testimonia tua: quia omnes vi√¶ me√¶ in conspectu tuo.</p>
<p>169 TAU. Appropinquet deprecatio mea in conspectu tuo Domine: iuxta eloquium tuum da mihi intellectum.</p>
<p>170 Intret postulatio mea in conspectu tuo: secundum eloquium tuum eripe me.</p>
<p>171 Eructabunt labia mea hymnum, cum docueris me iustificationes tuas.</p>
<p>172 Pronunciabit lingua mea eloquium tuum: quia omnia mandata tua √¶quitas.</p>
<p>173 Fiat manus tua ut salvet me: quoniam mandata tua elegi.</p>
<p>174 Concupivi salutare tuum Domine: et lex tua meditatio mea est.</p>
<p>175 Vivet anima mea, et laudabit te: et iudicia tua adiuvabunt me.</p>
<p>176 Erravi, sicut ovis, qu√¶ periit: qu√¶re servum tuum, quia mandata tua non sum oblitus.</p>

</article>
</div>


</main>

<footer>


	<p>Les r√©f√©rences dans les notes de bas de page sont g√©n√©ralement donn√©es sous forme condens√©e. Les r√©f√©rences compl√®tes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
