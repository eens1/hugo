<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 73</h1>

<div class="content">
<article>
<p>1 Intellectus Asaph. Ut quid Deus repulisti in finem: iratus est furor tuus super oves pascuæ tuæ?</p>
<p>2 Memor esto congregationis tuæ, quam possedisti ab initio. Redemisti virgam hereditatis tuæ: mons Sion, in quo habitasti in eo.</p>
<p>3 Leva manus tuas in superbias eorum in finem: quanta malignatus est inimicus in sancto!</p>
<p>4 Et gloriati sunt qui oderunt te: in medio solemnitatis tuæ. Posuerunt signa sua, signa:</p>
<p>5 et non cognoverunt sicut in exitu super summum. Quasi in silva lignorum securibus</p>
<p>6 exciderunt ianuas eius in idipsum: in securi, et ascia deiecerunt eam.</p>
<p>7 Incenderunt igni Sanctuarium tuum: in terra polluerunt tabernaculum nominis tui.</p>
<p>8 Dixerunt in corde suo cognatio eorum simul: quiescere faciamus omnes dies festos Dei a terra.</p>
<p>9 Signa nostra non vidimus, iam non est propheta: et nos non cognoscet amplius.</p>
<p>10 Usquequo Deus improperabit inimicus: irritat adversarius nomen tuum in finem?</p>
<p>11 Ut quid avertis manum tuam, et dexteram tuam, de medio sinu tuo in finem?</p>
<p>12 Deus autem rex noster ante sæcula: operatus est salutem in medio terræ.</p>
<p>13 Tu confirmasti in virtute tua mare: contribulasti capita draconum in aquis.</p>
<p>14 Tu confregisti capita draconis: dedisti eum escam populis Æthiopum.</p>
<p>15 Tu dirupisti fontes, et torrentes: tu siccasti fluvios Ethan.</p>
<p>16 Tuus est dies, et tua est nox: tu fabricatus es auroram et solem.</p>
<p>17 Tu fecisti omnes terminos terræ: æstatem et ver tu plasmasti ea.</p>
<p>18 Memor esto huius, inimicus improperavit Domino: et populus insipiens incitavit nomen tuum.</p>
<p>19 Ne tradas bestiis animas confitentes tibi, et animas pauperum tuorum ne obliviscaris in finem.</p>
<p>20 Respice in testamentum tuum: quia repleti sunt, qui obscurati sunt terræ domibus iniquitatum.</p>
<p>21 Ne avertatur humilis factus confusus: pauper et inops laudabunt nomen tuum.</p>
<p>22 Exurge Deus, iudica causam tuam: memor esto improperiorum tuorum, eorum quæ ab insipiente sunt tota die.</p>
<p>23 Ne obliviscaris voces inimicorum tuorum: superbia eorum, qui te oderunt, ascendit semper.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
