<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 70</h1>

<div class="content">
<article>
<p>1 Psalmus David, Filiorum Ionadab, et priorum captivorum. In te Domine speravi, non confundar in æternum:</p>
<p>2 in iustitia tua libera me, et eripe me. Inclina ad me aurem tuam, et salva me.</p>
<p>3 Esto mihi in Deum protectorem, et in locum munitum: ut salvum me facias, Quoniam firmamentum meum, et refugium meum es tu.</p>
<p>4 Deus meus eripe me de manu peccatoris, et de manu contra legem agentis et iniqui:</p>
<p>5 Quoniam tu es patientia mea Domine: Domine spes mea a iuventute mea.</p>
<p>6 In te confirmatus sum ex utero: de ventre matris meæ tu es protector meus: In te cantatio mea semper:</p>
<p>7 tamquam prodigium factus sum multis: et tu adiutor fortis.</p>
<p>8 Repleatur os meum laude, ut cantem gloriam tuam: tota die magnitudinem tuam.</p>
<p>9 Ne proiicias me in tempore senectutis: cum defecerit virtus mea, ne derelinquas me.</p>
<p>10 Quia dixerunt inimici mei mihi: et qui custodiebant animam meam, consilium fecerunt in unum,</p>
<p>11 Dicentes: Deus dereliquit eum, persequimini, et comprehendite eum: quia non est qui eripiat.</p>
<p>12 Deus ne elongeris a me: Deus meus in auxilium meum respice.</p>
<p>13 Confundantur, et deficiant detrahentes animæ meæ: operiantur confusione, et pudore qui quærunt mala mihi.</p>
<p>14 Ego autem semper sperabo: et adiiciam super omnem laudem tuam.</p>
<p>15 Os meum annuntiabit iustitiam tuam: tota die salutare tuum. Quoniam non cognovi litteraturam,</p>
<p>16 introibo in potentias Domini: Domine, memorabor iustitiæ tuæ solius.</p>
<p>17 Deus docuisti me a iuventute mea: et usque nunc pronuntiabo mirabilia tua.</p>
<p>18 Et usque in senectam et senium: Deus ne derelinquas me, Donec annunciem brachium tuum generationi omni, quæ ventura est: Potentiam tuam,</p>
<p>19 et iustitiam tuam Deus usque in altissima, quæ fecisti magnalia: Deus quis similis tibi?</p>
<p>20 Quantas ostendisti mihi tribulationes multas, et malas: et conversus vivificasti me: et de abyssis terræ iterum reduxisti me:</p>
<p>21 Multiplicasti magnificentiam tuam: et conversus consolatus es me.</p>
<p>22 Nam et ego confitebor tibi in vasis psalmi veritatem tuam: Deus psallam tibi in cithara, sanctus Israel.</p>
<p>23 Exultabunt labia mea cum cantavero tibi: et anima mea, quam redemisti.</p>
<p>24 Sed et lingua mea tota die meditabitur iustitiam tuam: cum confusi et reveriti fuerint qui quærunt mala mihi.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
