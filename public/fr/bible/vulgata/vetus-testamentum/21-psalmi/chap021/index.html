<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 21</h1>

<div class="content">
<article>
<p>1 In finem pro susceptione matutina, Psalmus David.</p>
<p>2 Deus Deus meus respice in me: quare me dereliquisti? longe a salute mea verba delictorum meorum.</p>
<p>3 Deus meus clamabo per diem, et non exaudies: et nocte, et non ad insipientiam mihi.</p>
<p>4 Tu autem in sancto habitas, Laus Israel.</p>
<p>5 In te speraverunt patres nostri: speraverunt, et liberasti eos.</p>
<p>6 Ad te clamaverunt, et salvi facti sunt: in te speraverunt, et non sunt confusi.</p>
<p>7 Ego autem sum vermis, et non homo: opprobrium hominum, et abiectio plebis.</p>
<p>8 Omnes videntes me, deriserunt me: locuti sunt labiis, et moverunt caput.</p>
<p>9 Speravit in Domino, eripiat eum: salvum faciat eum, quoniam vult eum.</p>
<p>10 Quoniam tu es, qui extraxisti me de ventre: spes mea ab uberibus matris meæ.</p>
<p>11 In te proiectus sum ex utero: de ventre matris meæ Deus meus es tu,</p>
<p>12 ne discesseris a me: Quoniam tribulatio proxima est: quoniam non est qui adiuvet.</p>
<p>13 Circumdederunt me vituli multi: tauri pingues obsederunt me.</p>
<p>14 Aperuerunt super me os suum, sicut leo rapiens et rugiens.</p>
<p>15 Sicut aqua effusus sum: et dispersa sunt omnia ossa mea. Factum est cor meum tamquam cera liquescens in medio ventris mei.</p>
<p>16 Aruit tamquam testa virtus mea, et lingua mea adhæsit faucibus meis: et in pulverem mortis deduxisti me.</p>
<p>17 Quoniam circumdederunt me canes multi: concilium malignantium obsedit me. Foderunt manus meas et pedes meos:</p>
<p>18 dinumeraverunt omnia ossa mea. Ipsi vero consideraverunt et inspexerunt me:</p>
<p>19 diviserunt sibi vestimenta mea, et super vestem meam miserunt sortem.</p>
<p>20 Tu autem Domine ne elongaveris auxilium tuum a me: ad defensionem meam conspice.</p>
<p>21 Erue a framea Deus animam meam: et de manu canis unicam meam:</p>
<p>22 Salva me ex ore leonis: et a cornibus unicornium humilitatem meam.</p>
<p>23 Narrabo nomen tuum fratribus meis: in medio ecclesiæ laudabo te.</p>
<p>24 Qui timetis Dominum laudate eum: universum semen Iacob glorificate eum:</p>
<p>25 Timeat eum omne semen Israel: quoniam non sprevit, neque despexit deprecationem pauperis: Nec avertit faciem suam a me: et cum clamarem ad eum exaudivit me.</p>
<p>26 Apud te laus mea in ecclesia magna: vota mea reddam in conspectu timentium eum.</p>
<p>27 Edent pauperes, et saturabuntur: et laudabunt Dominum qui requirunt eum: vivent corda eorum in sæculum sæculi.</p>
<p>28 Reminiscentur et convertentur ad Dominum universi fines terræ: Et adorabunt in conspectu eius universæ familiæ Gentium.</p>
<p>29 Quoniam Domini est regnum: et ipse dominabitur Gentium.</p>
<p>30 Manducaverunt et adoraverunt omnes pingues terræ: in conspectu eius cadent omnes qui descendunt in terram.</p>
<p>31 Et anima mea illi vivet: et semen meum serviet ipsi.</p>
<p>32 Annunciabitur Domino generatio ventura: et annunciabunt cæli iustitiam eius populo qui nascetur, quem fecit Dominus.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
