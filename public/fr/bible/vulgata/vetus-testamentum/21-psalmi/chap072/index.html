<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


</ul>

</nav>





<h1>Caput 72</h1>

<div class="content">
<article>
<p>1 Psalmus Asaph. Quam bonus Israel Deus his qui recto sunt corde!</p>
<p>2 Mei autem pene moti sunt pedes: pene effusi sunt gressus mei.</p>
<p>3 Quia zelavi super iniquos, pacem peccatorum videns.</p>
<p>4 Quia non est respectus morti eorum: et firmamentum in plaga eorum.</p>
<p>5 In labore hominum non sunt, et cum hominibus non flagellabuntur:</p>
<p>6 Ideo tenuit eos superbia, operti sunt iniquitate et impietate sua.</p>
<p>7 Prodiit quasi ex adipe iniquitas eorum: transierunt in affectum cordis.</p>
<p>8 Cogitaverunt, et locuti sunt nequitiam: iniquitatem in excelso locuti sunt.</p>
<p>9 Posuerunt in cælum os suum: et lingua eorum transivit in terra.</p>
<p>10 Ideo convertetur populus meus hic: et dies pleni invenientur in eis.</p>
<p>11 Et dixerunt: Quomodo scit Deus, et si est scientia in excelso?</p>
<p>12 Ecce ipsi peccatores, et abundantes in sæculo, obtinuerunt divitias.</p>
<p>13 Et dixi: Ergo sine causa iustificavi cor meum, et lavi inter innocentes manus meas:</p>
<p>14 Et fui flagellatus tota die, et castigatio mea in matutinis.</p>
<p>15 Si dicebam: Narrabo sic: ecce nationem filiorum tuorum reprobavi.</p>
<p>16 Existimabam ut cognoscerem hoc, labor est ante me:</p>
<p>17 Donec intrem in Sanctuarium Dei: et intelligam in novissimis eorum.</p>
<p>18 Verumtamen propter dolos posuisti eis: deiecisti eos dum allevarentur.</p>
<p>19 Quomodo facti sunt in desolationem, subito defecerunt: perierunt propter iniquitatem suam.</p>
<p>20 Velut somnium surgentium Domine, in civitate tua imaginem ipsorum ad nihilum rediges.</p>
<p>21 Quia inflammatum est cor meum, et renes mei commutati sunt:</p>
<p>22 et ego ad nihilum redactus sum, et nescivi.</p>
<p>23 Ut iumentum factus sum apud te: et ego semper tecum.</p>
<p>24 Tenuisti manum dexteram meam: et in voluntate tua deduxisti me, et cum gloria suscepisti me.</p>
<p>25 Quid enim mihi est in cælo? et a te quid volui super terram?</p>
<p>26 Defecit caro mea et cor meum: Deus cordis mei, et pars mea Deus in æternum.</p>
<p>27 Quia ecce, qui elongant se a te, peribunt: perdidisti omnes, qui fornicantur abs te.</p>
<p>28 Mihi autem adhærere Deo bonum est: ponere in Domino Deo spem meam: ut annunciem omnes prædicationes tuas, in portis filiæ Sion.</p>

</article>
</div>


</main>

<footer>


	

</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
