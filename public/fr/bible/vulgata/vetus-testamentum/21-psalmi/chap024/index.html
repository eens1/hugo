<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/">
      <li>
      
         21 psalmi
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/chap024/">
      <li>
      
         Chap024
      
      </a>
      </li>
   

   


</ol>
</nav>


<h1>Caput 24</h1>

<div class="content">
<article>
<p>1 In finem, Psalmus David. Ad te Domine levavi animam meam:</p>
<p>2 Deus meus in te confido, non erubescam:</p>
<p>3 Neque irrideant me inimici mei: etenim universi, qui sustinent te, non confundentur.</p>
<p>4 Confundantur omnes iniqua agentes supervacue. Vias tuas Domine demonstra mihi: et semitas tuas edoce me.</p>
<p>5 Dirige me in veritate tua, et doce me: quia tu es Deus salvator meus, et te sustinui tota die.</p>
<p>6 Reminiscere miserationum tuarum Domine, et misericordiarum tuarum, quæ a sæculo sunt.</p>
<p>7 Delicta iuventutis meæ, et ignorantias meas ne memineris. Secundum misericordiam tuam memento mei tu: propter bonitatem tuam Domine.</p>
<p>8 Dulcis et rectus Dominus: propter hoc legem dabit delinquentibus in via.</p>
<p>9 Diriget mansuetos in iudicio: docebit mites vias suas.</p>
<p>10 Universæ viæ Domini, misericordia et veritas, requirentibus testamentum eius et testimonia eius.</p>
<p>11 Propter nomen tuum Domine propitiaberis peccato meo: multum est enim.</p>
<p>12 Quis est homo qui timet Dominum? legem statuit ei in via, quam elegit.</p>
<p>13 Anima eius in bonis demorabitur: et semen eius hereditabit terram.</p>
<p>14 Firmamentum est Dominus timentibus eum: et testamentum ipsius ut manifestetur illis.</p>
<p>15 Oculi mei semper ad Dominum: quoniam ipse evellet de laqueo pedes meos.</p>
<p>16 Respice in me, et miserere mei: quia unicus et pauper sum ego.</p>
<p>17 Tribulationes cordis mei multiplicatæ sunt: de necessitatibus meis erue me.</p>
<p>18 Vide humilitatem meam, et laborem meum: et dimitte universa delicta mea.</p>
<p>19 Respice inimicos meos quoniam multiplicati sunt, et odio iniquo oderunt me.</p>
<p>20 Custodi animam meam, et erue me: non erubescam, quoniam speravi in te.</p>
<p>21 Innocentes et recti adhæserunt mihi: quia sustinui te.</p>
<p>22 Libera Deus Israel ex omnibus tribulationibus suis.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>


</body>
</html>
