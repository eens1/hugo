<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/">
      <li>
      
         21 psalmi
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/chap088/">
      <li>
      
         Chap088
      
      </a>
      </li>
   

   


</ol>
</nav>


<h1>Caput 88</h1>

<div class="content">
<article>
<p>1 Intellectus Ethan Ezrahitæ.</p>
<p>2 Misericordias Domini in æternum cantabo. In generationem et generationem annunciabo veritatem tuam in ore meo.</p>
<p>3 Quoniam dixisti: In æternum misericordia ædificabitur in cælis: præparabitur veritas tua in eis.</p>
<p>4 Disposui testamentum electis meis, iuravi David servo meo:</p>
<p>5 usque in æternum præparabo semen tuum. Et ædificabo in generationem, et generationem sedem tuam.</p>
<p>6 Confitebuntur cæli mirabilia tua Domine: etenim veritatem tuam in ecclesia sanctorum.</p>
<p>7 Quoniam quis in nubibus æquabitur Domino: similis erit Deo in filiis Dei?</p>
<p>8 Deus, qui glorificatur in consilio sanctorum: magnus et terribilis super omnes qui in circuitu eius sunt.</p>
<p>9 Domine Deus virtutum quis similis tibi? potens es Domine, et veritas tua in circuitu tuo.</p>
<p>10 Tu dominaris potestati maris: motum autem fluctuum eius tu mitigas.</p>
<p>11 Tu humiliasti sicut vulneratum, superbum: in brachio virtutis tuæ dispersisti inimicos tuos.</p>
<p>12 Tui sunt cæli, et tua est terra, orbem terræ et plenitudinem eius tu fundasti:</p>
<p>13 aquilonem, et mare tu creasti. Thabor et Hermon in nomine tuo exultabunt:</p>
<p>14 tuum brachium cum potentia. Firmetur manus tua, et exaltetur dextera tua:</p>
<p>15 iustitia et iudicium præparatio sedis tuæ. Misericordia et veritas præcedent faciem tuam:</p>
<p>16 beatus populus, qui scit iubilationem. Domine, in lumine vultus tui ambulabunt,</p>
<p>17 et in nomine tuo exultabunt tota die: et in iustitia tua exaltabuntur.</p>
<p>18 Quoniam gloria virtutis eorum tu es: et in beneplacito tuo exaltabitur cornu nostrum.</p>
<p>19 Quia Domini est assumptio nostra: et sancti Israel regis nostri.</p>
<p>20 Tunc locutus es in visione sanctis tuis, et dixisti: Posui adiutorium in potente: et exaltavi electum de plebe mea.</p>
<p>21 Inveni David servum meum: oleo sancto meo unxi eum.</p>
<p>22 Manus enim mea auxiliabitur ei: et brachium meum confortabit eum.</p>
<p>23 Nihil proficiet inimicus in eo, et filius iniquitatis non apponet nocere ei.</p>
<p>24 Et concidam a facie ipsius inimicos eius: et odientes eum in fugam convertam.</p>
<p>25 Et veritas mea, et misericordia mea cum ipso: et in nomine meo exaltabitur cornu eius.</p>
<p>26 Et ponam in mari manum eius: et in fluminibus dexteram eius.</p>
<p>27 Ipse invocabit me: Pater meus es tu: Deus meus, et susceptor salutis meæ:</p>
<p>28 Et ego primogenitum ponam illum excelsum præ regibus terræ.</p>
<p>29 In æternum servabo illi misericordiam meam: et testamentum meum fidele ipsi.</p>
<p>30 Et ponam in sæculum sæculi semen eius: et thronum eius sicut dies cæli.</p>
<p>31 Si autem dereliquerint filii eius legem meam: et in iudiciis meis non ambulaverint:</p>
<p>32 Si iustitias meas profanaverint: et mandata mea non custodierint:</p>
<p>33 Visitabo in virga iniquitates eorum: et in verberibus peccata eorum.</p>
<p>34 Misericordiam autem meam non dispergam ab eo: neque nocebo in veritate mea:</p>
<p>35 Neque profanabo testamentum meum: et quæ procedunt de labiis meis non faciam irrita.</p>
<p>36 Semel iuravi in sancto meo, si David mentiar:</p>
<p>37 semen eius in æternum manebit. Et thronus eius sicut Sol in conspectu meo,</p>
<p>38 et sicut Luna perfecta in æternum: et testis in cælo fidelis.</p>
<p>39 Tu vero repulisti et despexisti: distulisti Christum tuum.</p>
<p>40 Evertisti testamentum servi tui: profanasti in terra Sanctuarium eius.</p>
<p>41 Destruxisti omnes sepes eius: posuisti firmamentum eius formidinem.</p>
<p>42 Diripuerunt eum omnes transeuntes viam: factus est opprobrium vicinis suis.</p>
<p>43 Exaltasti dexteram deprimentium eum: lætificasti omnes inimicos eius.</p>
<p>44 Avertisti adiutorium gladii eius: et non es auxiliatus ei in bello.</p>
<p>45 Destruxisti eum ab emundatione: et sedem eius in terram collisisti.</p>
<p>46 Minorasti dies temporis eius: perfudisti eum confusione.</p>
<p>47 Usquequo Domine avertis in finem: exardescet sicut ignis ira tua?</p>
<p>48 Memorare quæ mea substantia: numquid enim vane constituisti omnes filios hominum?</p>
<p>49 Quis est homo, qui vivet, et non videbit mortem: eruet animam suam de manu inferi?</p>
<p>50 Ubi sunt misericordiæ tuæ antiquæ Domine, sicut iurasti David in veritate tua?</p>
<p>51 Memor esto Domine opprobrii servorum tuorum (quod continui in sinu meo) multarum gentium.</p>
<p>52 Quod exprobraverunt inimici tui Domine, quod exprobraverunt commutationem Christi tui.</p>
<p>53 Benedictus Dominus in æternum: fiat, fiat.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
