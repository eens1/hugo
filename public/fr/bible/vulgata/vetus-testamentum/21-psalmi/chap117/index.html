<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 117</h1>

<div class="content">
<article>
<p>1 Alleluia. Confitemini Domino quoniam bonus: quoniam in sæculum misericordia eius.</p>
<p>2 Dicat nunc Israel quoniam bonus: quoniam in sæculum misericordia eius.</p>
<p>3 Dicat nunc domus Aaron: quoniam in sæculum misericordia eius.</p>
<p>4 Dicant nunc qui timent Dominum: quoniam in sæculum misericordia eius.</p>
<p>5 De tribulatione invocavi Dominum: et exaudivit me in latitudine Dominus.</p>
<p>6 Dominus mihi adiutor: non timebo quid faciat mihi homo.</p>
<p>7 Dominus mihi adiutor: et ego despiciam inimicos meos.</p>
<p>8 Bonum est confidere in Domino, quam confidere in homine:</p>
<p>9 Bonum est sperare in Domino, quam sperare in principibus.</p>
<p>10 Omnes gentes circuierunt me: et in nomine Domini quia ultus sum in eos.</p>
<p>11 Circumdantes circumdederunt me: et in nomine Domini quia ultus sum in eos.</p>
<p>12 Circumdederunt me sicut apes, et exarserunt sicut ignis in spinis: et in nomine Domini quia ultus sum in eos.</p>
<p>13 Impulsus eversus sum ut caderem: et Dominus suscepit me.</p>
<p>14 Fortitudo mea, et laus mea Dominus: et factus est mihi in salutem.</p>
<p>15 Vox exultationis, et salutis in tabernaculis iustorum.</p>
<p>16 Dextera Domini fecit virtutem: dextera Domini exaltavit me, dextera Domini fecit virtutem.</p>
<p>17 Non moriar, sed vivam: et narrabo opera Domini.</p>
<p>18 Castigans castigavit me Dominus: et morti non tradidit me.</p>
<p>19 Aperite mihi portas iustitiæ, ingressus in eas confitebor Domino:</p>
<p>20 hæc porta Domini, iusti intrabunt in eam.</p>
<p>21 Confitebor tibi quoniam exaudisti me: et factus es mihi in salutem.</p>
<p>22 Lapidem, quem reprobaverunt ædificantes: hic factus est in caput anguli.</p>
<p>23 A Domino factum est istud: et est mirabile in oculis nostris.</p>
<p>24 Hæc est dies, quam fecit Dominus: exultemus, et lætemur in ea.</p>
<p>25 O Domine salvum me fac, o Domine bene prosperare:</p>
<p>26 benedictus qui venit in nomine Domini. Benediximus vobis de domo Domini:</p>
<p>27 Deus Dominus, et illuxit nobis. Constituite diem solemnem in condensis, usque ad cornu altaris.</p>
<p>28 Deus meus es tu, et confitebor tibi: Deus meus es tu, et exaltabo te. Confitebor tibi quoniam exaudisti me: et factus es mihi in salutem.</p>
<p>29 Confitemini Domino quoniam bonus: quoniam in sæculum misericordia eius.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
