<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/21-psalmi/chap049/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/">
      <li>
      
         21 psalmi
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/chap049/">
      <li>
      
         Chap049
      
      </a>
      </li>
   

   


</ol>
</nav>


<h1>Caput 49</h1>

<div class="content">
<article>
<p>1 Psalmus Asaph. Deus deorum Dominus locutus est: et vocavit terram, A solis ortu usque ad occasum:</p>
<p>2 ex Sion species decoris eius.</p>
<p>3 Deus manifeste veniet: Deus noster et non silebit. Ignis in conspectu eius exardescet: et in circuitu eius tempestas valida.</p>
<p>4 Advocabit cælum desursum: et terram discernere populum suum.</p>
<p>5 Congregate illi sanctos eius: qui ordinant testamentum eius super sacrificia.</p>
<p>6 Et annunciabunt cæli iustitiam eius: quoniam Deus iudex est.</p>
<p>7 Audi populus meus, et loquar: Israel, et testificabor tibi: Deus Deus tuus ego sum.</p>
<p>8 Non in sacrificiis tuis arguam te: holocausta autem tua in conspectu meo sunt semper.</p>
<p>9 Non accipiam de domo tua vitulos: neque de gregibus tuis hircos.</p>
<p>10 Quoniam meæ sunt omnes feræ silvarum, iumenta in montibus et boves.</p>
<p>11 Cognovi omnia volatilia cæli: et pulchritudo agri mecum est.</p>
<p>12 Si esuriero, non dicam tibi: meus est enim orbis terræ, et plenitudo eius.</p>
<p>13 Numquid manducabo carnes taurorum? aut sanguinem hircorum potabo?</p>
<p>14 Immola Deo sacrificium laudis: et redde Altissimo vota tua.</p>
<p>15 Et invoca me in die tribulationis: eruam te, et honorificabis me.</p>
<p>16 Peccatori autem dixit Deus: Quare tu enarras iustitias meas, et assumis testamentum meum per os tuum?</p>
<p>17 Tu vero odisti disciplinam: et proiecisti sermones meos retrorsum:</p>
<p>18 Si videbas furem, currebas cum eo: et cum adulteris portionem tuam ponebas.</p>
<p>19 Os tuum abundavit malitia: et lingua tua concinnabat dolos.</p>
<p>20 Sedens adversus fratrem tuum loquebaris, et adversus filium matris tuæ ponebas scandalum:</p>
<p>21 hæc fecisti, et tacui. Existimasti inique quod ero tui similis: arguam te, et statuam contra faciem tuam.</p>
<p>22 Intelligite hæc qui obliviscimini Deum: nequando rapiat, et non sit qui eripiat.</p>
<p>23 Sacrificium laudis honorificabit me: et illic iter, quo ostendam illi salutare Dei.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>



</body>
</html>
