<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 71</h1>

<div class="content">
<article>
<p>1 Psalmus, In Salomonem.</p>
<p>2 Deus iudicium tuum regi da: et iustitiam tuam filio regis: Iudicare populum tuum in iustitia, et pauperes tuos in iudicio.</p>
<p>3 Suscipiant montes pacem populo: et colles iustitiam.</p>
<p>4 Iudicabit pauperes populi, et salvos faciet filios pauperum: et humiliabit calumniatorem.</p>
<p>5 Et permanebit cum Sole, et ante Lunam, in generatione et generationem.</p>
<p>6 Descendet sicut pluvia in vellus: et sicut stillicidia stillantia super terram.</p>
<p>7 Orietur in diebus eius iustitia, et abundantia pacis: donec auferatur luna.</p>
<p>8 Et dominabitur a mari usque ad mare: et a flumine usque ad terminos orbis terrarum.</p>
<p>9 Coram illo procident Æthiopes: et inimici eius terram lingent.</p>
<p>10 Reges Tharsis, et insulæ munera offerent: reges Arabum, et Saba dona adducent:</p>
<p>11 Et adorabunt eum omnes reges terræ: omnes gentes servient ei:</p>
<p>12 Quia liberabit pauperem a potente: et pauperem, cui non erat adiutor.</p>
<p>13 Parcet pauperi et inopi: et animas pauperum salvas faciet.</p>
<p>14 Ex usuris et iniquitate redimet animas eorum: et honorabile nomen eorum coram illo.</p>
<p>15 Et vivet, et dabitur ei de auro Arabiæ, et adorabunt de ipso semper: tota die benedicent ei.</p>
<p>16 Et erit firmamentum in terra in summis montium, superextolletur super Libanum fructus eius: et florebunt de civitate sicut fœnum terræ.</p>
<p>17 Sit nomen eius benedictum in sæcula: ante Solem permanet nomen eius. Et benedicentur in ipso omnes tribus terræ: omnes gentes magnificabunt eum.</p>
<p>18 Benedictus Dominus Deus Israel, qui facit mirabilia solus:</p>
<p>19 Et benedictum nomen maiestatis eius in æternum: et replebitur maiestate eius omnis terra: fiat, fiat.</p>
<p>20 Defecerunt laudes David filii Iesse.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
