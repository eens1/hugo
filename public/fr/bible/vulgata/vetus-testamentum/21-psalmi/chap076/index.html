<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 76</h1>

<div class="content">
<article>
<p>1 In finem, pro Idithun, Psalmus Asaph.</p>
<p>2 Voce mea ad Dominum clamavi: voce mea ad Deum, et intendit mihi.</p>
<p>3 In die tribulationis meæ Deum exquisivi, manibus meis nocte contra eum: et non sum deceptus. Renuit consolari anima mea,</p>
<p>4 memor fui Dei, et delectatus sum, et exercitatus sum: et defecit spiritus meus.</p>
<p>5 Anticipaverunt vigilias oculi mei: turbatus sum, et non sum locutus.</p>
<p>6 Cogitavi dies antiquos: et annos æternos in mente habui.</p>
<p>7 Et meditatus sum nocte cum corde meo, et exercitabar, et scopebam spiritum meum.</p>
<p>8 Numquid in æternum proiiciet Deus: aut non apponet ut complacitior sit adhuc?</p>
<p>9 Aut in finem misericordiam suam abscindet, a generatione in generationem?</p>
<p>10 Aut obliviscetur misereri Deus? aut continebit in ira sua misericordias suas?</p>
<p>11 Et dixi nunc cœpi: hæc mutatio dexteræ Excelsi.</p>
<p>12 Memor fui operum Domini: quia memor ero ab initio mirabilium tuorum,</p>
<p>13 Et meditabor in omnibus operibus tuis: et in adinventionibus tuis exercebor.</p>
<p>14 Deus in sancto via tua: quis Deus magnus sicut Deus noster?</p>
<p>15 tu es Deus qui facis mirabilia. Notam fecisti in populis virtutem tuam:</p>
<p>16 redemisti in brachio tuo populum tuum, filios Iacob, et Ioseph.</p>
<p>17 Viderunt te aquæ Deus, viderunt te aquæ: et timuerunt, et turbatæ sunt abyssi.</p>
<p>18 Multitudo sonitus aquarum: vocem dederunt nubes. Etenim sagittæ tuæ transeunt:</p>
<p>19 vox tonitrui tui in rota. Illuxerunt coruscationes tuæ orbi terræ: commota est et contremuit terra.</p>
<p>20 In mari via tua, et semitæ tuæ in aquis multis: et vestigia tua non cognoscentur.</p>
<p>21 Deduxisti sicut oves populum tuum, in manu Moysi et Aaron.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
