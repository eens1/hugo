<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">

EN
</a>
</li>


</ul>

</nav>





<h1>Caput 93</h1>

<div class="content">
<article>
<p>1 Psalmus ipsi David, Quarta sabbati. Deus ultionum Dominus: Deus ultionum libere egit.</p>
<p>2 Exaltare qui iudicas terram: redde retributionem superbis.</p>
<p>3 Usquequo peccatores Domine: usquequo peccatores gloriabuntur:</p>
<p>4 Effabuntur, et loquentur iniquitatem: loquentur omnes, qui operantur iniustitiam?</p>
<p>5 Populum tuum Domine humiliaverunt: et hereditatem tuam vexaverunt.</p>
<p>6 Viduam, et advenam interfecerunt: et pupillos occiderunt.</p>
<p>7 Et dixerunt: Non videbit Dominus, nec intelliget Deus Iacob.</p>
<p>8 Intelligite insipientes in populo: et stulti aliquando sapite.</p>
<p>9 Qui plantavit aurem, non audiet? aut qui finxit oculum, non considerat?</p>
<p>10 Qui corripit gentes, non arguet: qui docet hominem scientiam?</p>
<p>11 Dominus scit cogitationes hominum, quoniam vanæ sunt.</p>
<p>12 Beatus homo, quem tu erudieris Domine: et de lege tua docueris eum.</p>
<p>13 Ut mitiges ei a diebus malis: donec fodiatur peccatori fovea.</p>
<p>14 Quia non repellet Dominus plebem suam: et hereditatem suam non derelinquet.</p>
<p>15 Quoadusque iustitia convertatur in iudicium: et qui iuxta illam omnes qui recto sunt corde.</p>
<p>16 Quis consurget mihi adversus malignantes? aut quis stabit mecum adversus operantes iniquitatem?</p>
<p>17 Nisi quia Dominus adiuvit me: paulominus habitasset in inferno anima mea.</p>
<p>18 Si dicebam: Motus est pes meus: misericordia tua Domine adiuvabat me.</p>
<p>19 Secundum multitudinem dolorum meorum in corde meo: consolationes tuæ lætificaverunt animam meam.</p>
<p>20 Numquid adhæret tibi sedes iniquitatis: qui fingis laborem in præcepto?</p>
<p>21 Captabunt in animam iusti: et sanguinem innocentem condemnabunt.</p>
<p>22 Et factus est mihi Dominus in refugium: et Deus meus in adiutorium spei meæ.</p>
<p>23 Et reddet illis iniquitatem ipsorum: et in malitia eorum disperdet eos: disperdet illos Dominus Deus noster.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
