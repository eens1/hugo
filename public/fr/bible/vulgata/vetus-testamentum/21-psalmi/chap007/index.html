<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6be607b103709a5dac3e03cd5386baaa0d87e128e6a17648e9f540c2de2d95a4.css" integrity="sha256-a&#43;YHsQNwml2sPgPNU4a6qg2H4SjmoXZI6fVAwt4tlaQ=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 7</h1>

<p>1 Psalmus David, quem cantavit Domino pro verbis Chusi filii Iemini.</p>
<p>2 Domine Deus meus in te speravi: salvum me fac ex omnibus persequentibus me, et libera me.</p>
<p>3 Nequando rapiat ut leo animam meam, dum non est qui redimat, neque qui salvum faciat.</p>
<p>4 Domine Deus meus si feci istud, si est iniquitas in manibus meis:</p>
<p>5 Si reddidi retribuentibus mihi mala, decidam merito ab inimicis meis inanis.</p>
<p>6 Persequatur inimicus animam meam, et comprehendat, et conculcet in terra vitam meam, et gloriam meam in pulverem deducat.</p>
<p>7 Exurge Domine in ira tua: et exaltare in finibus inimicorum meorum. Et exurge Domine Deus meus in pr√¶cepto quod mandasti:</p>
<p>8 et synagoga populorum circumdabit te. Et propter hanc in altum regredere:</p>
<p>9 Dominus iudicat populos. Iudica me Domine secundum iustitiam meam, et secundum innocentiam meam super me.</p>
<p>10 Consumetur nequitia peccatorum, et diriges iustum, scrutans corda et renes Deus. Iustum</p>
<p>11 adiutorium meum a Domino, qui salvos facit rectos corde.</p>
<p>12 Deus iudex iustus, fortis, et patiens: numquid irascitur per singulos dies?</p>
<p>13 Nisi conversi fueritis, gladium suum vibrabit: arcum suum tetendit, et paravit illum.</p>
<p>14 Et in eo paravit vasa mortis, sagittas suas ardentibus effecit.</p>
<p>15 Ecce parturiit iniustitiam: concepit dolorem, et peperit iniquitatem.</p>
<p>16 Lacum aperuit, et effodit eum: et incidit in foveam, quam fecit.</p>
<p>17 Convertetur dolor eius in caput eius: et in verticem ipsius iniquitas eius descendet.</p>
<p>18 Confitebor Domino secundum iustitiam eius: et psallam nomini Domini altissimi.</p>


</main>

<footer>


	

</footer>

</body>
</html>
