<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">

EN
</a>
</li>


</ul>

</nav>





<h1>Caput 58</h1>

<div class="content">
<article>
<p>1 In finem, Ne disperdas, David in tituli inscriptionem, quando misit Saul, et custodivit domum eius, ut eum interficeret.</p>
<p>2 Eripe me de inimicis meis Deus meus: et ab insurgentibus in me libera me.</p>
<p>3 Eripe me de operantibus iniquitatem: et de viris sanguinum salva me.</p>
<p>4 Quia ecce ceperunt animam meam: irruerunt in me fortes.</p>
<p>5 Neque iniquitas mea, neque peccatum meum Domine: sine iniquitate cucurri, et direxi.</p>
<p>6 Exurge in occursum meum, et vide: et tu Domine Deus virtutum, Deus Israel, Intende ad visitandas omnes gentes: non miserearis omnibus, qui operantur iniquitatem.</p>
<p>7 Convertentur ad vesperam: et famem patientur ut canes, et circuibunt civitatem.</p>
<p>8 Ecce loquentur in ore suo, et gladius in labiis eorum: quoniam quis audivit?</p>
<p>9 Et tu Domine deridebis eos: ad nihilum deduces omnes gentes.</p>
<p>10 Fortitudinem meam ad te custodiam, quia Deus susceptor meus es:</p>
<p>11 Deus meus misericordia eius præveniet me.</p>
<p>12 Deus ostendet mihi super inimicos meos, ne occidas eos: nequando obliviscantur populi mei. Disperge illos in virtute tua: et depone eos protector meus Domine:</p>
<p>13 Delictum oris eorum, sermonem labiorum ipsorum: et comprehendantur in superbia sua. Et de execratione et mendacio annuntiabuntur</p>
<p>14 in consummatione: in ira consummationis, et non erunt. Et scient quia Deus dominabitur Iacob: et finium terræ.</p>
<p>15 Convertentur ad vesperam, et famem patientur ut canes: et circuibunt civitatem.</p>
<p>16 Ipsi dispergentur ad manducandum: si vero non fuerint saturati, et murmurabunt.</p>
<p>17 Ego autem cantabo fortitudinem tuam: et exultabo mane misericordiam tuam. Quia factus es susceptor meus, et refugium meum, in die tribulationis meæ.</p>
<p>18 Adiutor meus tibi psallam, quia Deus susceptor meus es: Deus meus misericordia mea.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
