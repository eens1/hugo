<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/21-psalmi/chap108/" />




<link rel="stylesheet" href="/css/cusdis.css">




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/cusdis.js" defer></script>




<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/">
      <li>
      
         21 psalmi
      
      </a>
      </li>
   

   
      <a href="/fr/bible/vulgata/vetus-testamentum/21-psalmi/chap108/">
      <li>
      
         Chap108
      
      </a>
      </li>
   

   


</ol>
</nav>


<h1>Caput 108</h1>

<div class="content">
<article>
<p>1 In finem, Psalmus David.</p>
<p>2 Deus laudem meam ne tacueris: quia os peccatoris, et os dolosi super me apertum est.</p>
<p>3 Locuti sunt adversum me lingua dolosa, et sermonibus odii circumdederunt me: et expugnaverunt me gratis.</p>
<p>4 Pro eo ut me diligerent, detrahebant mihi: ego autem orabam.</p>
<p>5 Et posuerunt adversum me mala pro bonis: et odium pro dilectione mea.</p>
<p>6 Constitue super eum peccatorem: et diabolus stet a dextris eius.</p>
<p>7 Cum iudicatur, exeat condemnatus. et oratio eius fiat in peccatum.</p>
<p>8 Fiant dies eius pauci: et episcopatum eius accipiat alter.</p>
<p>9 Fiant filii eius orphani: et uxor eius vidua.</p>
<p>10 Nutantes transferantur filii eius, et mendicent: et eiiciantur de habitationibus suis.</p>
<p>11 Scrutetur fœnerator omnem substantiam eius: et diripiant alieni labores eius.</p>
<p>12 Non sit illi adiutor: nec sit qui misereatur pupillis eius.</p>
<p>13 Fiant nati eius in interitum: in generatione una deleatur nomen eius.</p>
<p>14 In memoriam redeat iniquitas patrum eius in conspectu Domini: et peccatum matris eius non deleatur.</p>
<p>15 Fiant contra Dominum semper, et dispereat de terra memoria eorum:</p>
<p>16 pro eo quod non est recordatus facere misericordiam.</p>
<p>17 Et persecutus est hominem inopem, et mendicum, et compunctum corde mortificare.</p>
<p>18 Et dilexit maledictionem, et veniet ei: et noluit benedictionem, et elongabitur ab eo. Et induit maledictionem sicut vestimentum, et intravit sicut aqua in interiora eius, et sicut oleum in ossibus eius.</p>
<p>19 Fiat ei sicut vestimentum, quo operitur: et sicut zona, qua semper præcingitur.</p>
<p>20 Hoc opus eorum, qui detrahunt mihi apud Dominum: et qui loquuntur mala adversus animam meam.</p>
<p>21 Et tu Domine, Domine, fac mecum propter nomen tuum: quia suavis est misericordia tua. Libera me</p>
<p>22 quia egenus, et pauper ego sum: et cor meum conturbatum est intra me.</p>
<p>23 Sicut umbra cum declinat, ablatus sum: et excussus sum sicut locustæ.</p>
<p>24 Genua mea infirmata sunt a ieiunio: et caro mea immutata est propter oleum.</p>
<p>25 Et ego factus sum opprobrium illis: viderunt me, et moverunt capita sua.</p>
<p>26 Adiuva me Domine Deus meus: salvum me fac secundum misericordiam tuam.</p>
<p>27 Et sciant quia manus tua hæc: et tu Domine fecisti eam.</p>
<p>28 Maledicent illi, et tu benedices: qui insurgunt in me, confundantur: servus autem tuus lætabitur.</p>
<p>29 Induantur qui detrahunt mihi, pudore: et operiantur sicut diploide confusione sua.</p>
<p>30 Confitebor Domino nimis in ore meo: et in medio multorum laudabo eum.</p>
<p>31 Quia astitit a dextris pauperis, ut salvam faceret a persequentibus animam meam.</p>

</article>
</div>



<div class="comment-dropdown">
<button class="dropdown-btn">Afficher les commentaires</button>
<div class="comment-box">
<h2>Commentaires</h2>

<div id="cusdis_thread"
  data-host="https://cusdis.com"
  data-app-id="8e7720be-66d0-4d22-bdc6-389d4ae51295"
  data-page-id="f6b9ce461b9c7d5f3f8c225b948e8d82"
  data-page-url="https://eens.netlify.app/fr/bible/vulgata/vetus-testamentum/21-psalmi/chap108/"
  data-page-title="Caput 108"
  data-theme="dark"
></div>

</div>
</div>

<script async defer src="https://cusdis.com/js/cusdis.es.js"></script>



</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
