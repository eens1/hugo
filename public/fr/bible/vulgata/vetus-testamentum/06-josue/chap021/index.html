<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 21</h1>

<div class="content">
<article>
<p>1 Accesseruntque principes familiarum Levi ad Eleazarum sacerdotem, et Iosue filium Nun, et ad duces cognationum per singulas tribus filiorum Israel:</p>
<p>2 locutique sunt ad eos in Silo Terræ Chanaan, atque dixerunt: Dominus præcepit per manum Moysi, ut darentur nobis urbes ad habitandum, et suburbana earum ad alenda iumenta.</p>
<p>3 Dederuntque filii Israel de possessionibus suis iuxta imperium Domini, civitates et suburbana earum.</p>
<p>4 Egressaque est sors in familiam Caath filiorum Aaron sacerdotis de tribubus Iuda, et Simeon, et Beniamin, civitates tredecim:</p>
<p>5 Et reliquis filiorum Caath, id est Levitis, qui superfuerant de tribubus Ephraim, et Dan, et dimidia tribu Manasse, civitates decem.</p>
<p>6 Porro filii Gerson egressa est sors, ut acciperent de tribubus Issachar et Aser et Nephthali, dimidiaque tribu Manasse in Basan civitates numero tredecim.</p>
<p>7 Et filiis Merari per cognationes suas de tribubus Ruben et Gad et Zabulon urbes duodecim.</p>
<p>8 Dederuntque filii Israel Levitis civitates et suburbana earum, sicut præcepit Dominus per manum Moysi, singulis sorte tribuentes.</p>
<p>9 De tribubus filiorum Iuda et Simeon dedit Iosue civitates: quarum ista sunt nomina,</p>
<p>10 filiis Aaron per familias Caath Levitici generis (prima enim sors illis egressa est)</p>
<p>11 Cariatharbe patris Enac, quæ vocatur Hebron, in monte Iuda, et suburbana eius per circuitum.</p>
<p>12 Agros vero, et villas eius dederat Caleb filio Iephone ad possidendum.</p>
<p>13 Dedit ergo filiis Aaron sacerdotis Hebron confugii civitatem, ac suburbana eius: et Lobnam cum suburbanis suis:</p>
<p>14 et Iether, et Esthemo,</p>
<p>15 et Holon, et Dabir,</p>
<p>16 et Ain, et Ieta, et Bethsames, cum suburbanis suis: civitates novem de tribubus, ut dictum est, duabus.</p>
<p>17 De tribu autem filiorum Beniamin, Gabaon, et Gabæ,</p>
<p>18 et Anathoth et Almon, cum suburbanis suis: civitates quattuor.</p>
<p>19 Omnes simul civitates filiorum Aaron sacerdotis, tredecim, cum suburbanis suis.</p>
<p>20 Reliquis vero per familias filiorum Caath Levitici generis hæc est data possessio.</p>
<p>21 De tribu Ephraim urbes confugii, Sichem cum suburbanis suis in monte Ephraim, et Gazer</p>
<p>22 et Cibsaim et Beth horon, cum suburbanis suis, civitates quattuor.</p>
<p>23 De tribu quoque Dan, Eltheco et Gabathon,</p>
<p>24 et Aialon et Gethremmon, cum suburbanis suis, civitates quattuor.</p>
<p>25 Porro de dimidia tribu Manasse, Thanach et Gethremmon, cum suburbanis suis civitates duæ.</p>
<p>26 Omnes civitates decem, et suburbana earum, datæ sunt filiis Caath inferioris gradus.</p>
<p>27 Filiis quoque Gerson Levitici generis dedit de dimidia tribu Manasse confugii civitates, Gaulon in Basan, et Bosram, cum suburbanis suis, civitates duas.</p>
<p>28 Porro de tribu Issachar, Cesion, et Dabereth,</p>
<p>29 et Iaramoth, et Engannim, cum suburbanis suis, civitates quattuor.</p>
<p>30 De tribu autem Aser, Masal et Abdon,</p>
<p>31 et Helcath, et Rohob, cum suburbanis suis, civitates quattuor.</p>
<p>32 De tribu quoque Nephthali civitates confugii, Cedes in Galilæa, et Hammoth Dor, et Carthan, cum suburbanis suis, civitates tres.</p>
<p>33 Omnes urbes familiarum Gerson, tredecim, cum suburbanis suis.</p>
<p>34 Filiis autem Merari Levitis inferioris gradus per familias suas data est de tribu Zabulon, Iecnam et Cartha</p>
<p>35 et Damna et Naalol, civitates quattuor cum suburbanis suis.</p>
<p>36 De tribu Ruben ultra Iordanem contra Iericho civitates refugii, Bosor in solitudine, Misor et Iaser et Iethson et Mephaath, civitates quattuor cum suburbanis suis.</p>
<p>37 De tribu Gad civitates confugii, Ramoth in Galaad, et Manaim et Hesebon et Iazer, civitates quattuor cum suburbanis suis.</p>
<p>38 Omnes urbes filiorum Merari per familias et cognationes suas, duodecim.</p>
<p>39 Itaque civitates universæ Levitarum in medio possessionis filiorum Israel fuerunt quadraginta octo</p>
<p>40 cum suburbanis suis, singulæ per familias distributæ.</p>
<p>41 Deditque Dominus Deus Israeli omnem Terram, quam traditurum se patribus eorum iuraverat: et possederunt illam, atque habitaverunt in ea.</p>
<p>42 Dataque est ab eo pax in omnes per circuitum nationes: nullusque eis hostium resistere ausus est, sed cuncti in eorum ditionem redacti sunt.</p>
<p>43 Ne unum quidem verbum, quod illis præstiturum se esse promiserat, irritum fuit, sed rebus expleta sunt omnia.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
