<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 29</h1>

<div class="content">
<article>
<p>1 Mensis etiam septimi prima dies venerabilis et sancta erit vobis. omne opus servile non facietis in ea, quia dies clangoris est et tubarum.</p>
<p>2 Offeretisque holocaustum in odorem suavissimum Domino, vitulum de armento unum, arietem unum, et agnos anniculos immaculatos septem:</p>
<p>3 et in sacrificiis eorum similæ oleo conspersæ tres decimas per singulos vitulos, duas decimas per arietem,</p>
<p>4 unam decimam per agnum, qui simul sunt agni septem:</p>
<p>5 et hircum pro peccato, qui offertur in expiationem populi,</p>
<p>6 præter holocaustum calendarum cum sacrificiis suis, et holocaustum sempiternum cum libationibus solitis. eisdem ceremoniis offeretis in odorem suavissimum incensum Domino.</p>
<p>7 Decima quoque dies mensis huius septimi erit vobis sancta atque venerabilis, et affligetis animas vestras: omne opus servile non facietis in ea.</p>
<p>8 Offeretisque holocaustum Domino in odorem suavissimum, vitulum de armento unum, arietem unum, agnos anniculos immaculatos septem:</p>
<p>9 et in sacrificiis eorum similæ oleo conspersæ tres decimas per singulos vitulos, duas decimas per arietem,</p>
<p>10 decimam decimæ per agnos singulos, qui sunt simul agni septem:</p>
<p>11 et hircum pro peccato, absque his quæ offerri pro delicto solent in expiationem, et holocaustum sempiternum, cum sacrificio et libaminibus eorum.</p>
<p>12 Quintadecima vero die mensis septimi, quæ vobis sancta erit atque venerabilis, omne opus servile non facietis in ea, sed celebrabitis sollemnitatem Domino septem diebus.</p>
<p>13 offeretisque holocaustum in odorem suavissimum Domino, vitulos de armento tredecim, arietes duos, agnos anniculos immaculatos quattuordecim:</p>
<p>14 et in libamentis eorum similæ oleo conspersæ tres decimas per vitulos singulos, qui sunt simul vituli tredecim: et duas decimas arieti uno, id est, simul arietibus duobus,</p>
<p>15 et decimam decimæ agnis singulis, qui sunt simul agni quattuordecim:</p>
<p>16 et hircum pro peccato, absque holocausto sempiterno, et sacrificio, et libamine eius.</p>
<p>17 In die altero offeretis vitulos de armento duodecim, arietes duos, agnos anniculos immaculatos quattuordecim:</p>
<p>18 sacrificiaque et libamina singulorum per vitulos et arietes et agnos rite celebrabitis:</p>
<p>19 et hircum pro peccato, absque holocausto sempiterno, sacrificioque et libamine eius.</p>
<p>20 Die tertio offeretis vitulos undecim, arietes duos, agnos anniculos immaculatos quattuordecim:</p>
<p>21 sacrificiaque et libamina singulorum per vitulos et arietes et agnos rite celebrabitis:</p>
<p>22 et hircum pro peccato, absque holocausto sempiterno, sacrificioque et libamine eius.</p>
<p>23 Die quarto offeretis vitulos decem, arietes duos, agnos anniculos immaculatos quattuordecim:</p>
<p>24 sacrificiaque et libamina singulorum per vitulos et arietes et agnos rite celebrabitis:</p>
<p>25 et hircum pro peccato, absque holocausto sempiterno, sacrificioque eius et libamine.</p>
<p>26 Die quinto offeretis vitulos novem, arietes duos, agnos anniculos immaculatos quattuordecim:</p>
<p>27 sacrificiaque et libamina singulorum per vitulos et arietes et agnos rite celebrabitis:</p>
<p>28 et hircum pro peccato, absque holocausto sempiterno, sacrificioque eius et libamine.</p>
<p>29 Die sexto offeretis vitulos octo, arietes duos, agnos anniculos immaculatos quattuordecim:</p>
<p>30 sacrificiaque et libamina singulorum per vitulos et arietes et agnos rite celebrabitis:</p>
<p>31 et hircum pro peccato, absque holocausto sempiterno, sacrificioque eius et libamine.</p>
<p>32 Die septimo offeretis vitulos septem, et arietes duos, agnos anniculos immaculatos quattuordecim:</p>
<p>33 sacrificiaque et libamina singulorum per vitulos et arietes et agnos rite celebrabitis:</p>
<p>34 et hircum pro peccato, absque holocausto sempiterno, sacrificioque eius et libamine.</p>
<p>35 Die octavo, qui est celeberrimus, omne opus servile non facietis,</p>
<p>36 offerentes holocaustum in odorem suavissimum Domino, vitulum unum, arietem unum, agnos anniculos immaculatos septem:</p>
<p>37 sacrificiaque et libamina singulorum per vitulos et arietes et agnos rite celebrabitis:</p>
<p>38 et hircum pro peccato, absque holocausto sempiterno, sacrificioque eius et libamine.</p>
<p>39 Hæc offeretis Domino in sollemnitatibus vestris: præter vota et oblationes spontaneas in holocausto, in sacrificio, in libamine, et in hostiis pacificis.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
