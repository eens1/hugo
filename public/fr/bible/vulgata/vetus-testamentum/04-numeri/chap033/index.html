<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 33</h1>

<div class="content">
<article>
<p>1 Hæ sunt mansiones filiorum Israel, qui egressi sunt de Ægypto per turmas suas in manu Moysi et Aaron,</p>
<p>2 quas descripsit Moyses iuxta castrorum loca, quæ Domini iussione mutabant.</p>
<p>3 Profecti igitur de Ramesse mense primo, quintadecima die mensis primi, altera die Phase filii Israel in manu excelsa videntibus cunctis Ægyptiis,</p>
<p>4 et sepelientibus primogenitos, quos percusserat Dominus (nam et in diis eorum exercuerat ultionem)</p>
<p>5 castrametati sunt in Soccoth.</p>
<p>6 Et de Soccoth venerunt in Etham, quæ est in extremis finibus solitudinis.</p>
<p>7 Inde egressi venerunt contra Phihahiroth, quæ respicit Beelsephon, et castrametati sunt ante Magdalum.</p>
<p>8 Profectique de Phihahiroth, transierunt per medium mare in solitudinem: et ambulantes tribus diebus per desertum Etham, castrametati sunt in Mara.</p>
<p>9 Profectique de Mara venerunt in Elim, ubi erant duodecim fontes aquarum, et palmæ septuaginta: ibique castrametati sunt.</p>
<p>10 Sed et inde egressi, fixerunt tentoria super Mare rubrum. Profectique de Mari rubro,</p>
<p>11 castrametati sunt in deserto Sin.</p>
<p>12 Unde egressi, venerunt in Daphca.</p>
<p>13 Profectique de Daphca, castrametati sunt in Alus.</p>
<p>14 Egressique de Alus, in Raphidim fixere tentoria, ubi populo defuit aqua ad bibendum.</p>
<p>15 Profectique de Raphidim, castrametati sunt in deserto Sinai.</p>
<p>16 Sed et de solitudine Sinai egressi, venerunt ad sepulchra concupiscentiæ.</p>
<p>17 Profectique de sepulchris concupiscentiæ, castrametati sunt in Haseroth.</p>
<p>18 Et de Haseroth venerunt in Rethma.</p>
<p>19 Profectique de Rethma, castrametati sunt in Remmomphares.</p>
<p>20 Unde egressi venerunt in Lebna.</p>
<p>21 De Lebna castrametati sunt in Ressa.</p>
<p>22 Egressique de Ressa, venerunt in Ceelatha.</p>
<p>23 Unde profecti castrametati sunt in monte Sepher.</p>
<p>24 Egressi de monte Sepher, venerunt in Arada.</p>
<p>25 Inde proficiscentes, castrametati sunt in Maceloth.</p>
<p>26 Profectique de Maceloth, venerunt in Thahath.</p>
<p>27 De Thahath castrametati sunt in Thare.</p>
<p>28 Unde egressi, fixere tentoria in Methca.</p>
<p>29 Et de Methca castrametati sunt in Hesmona.</p>
<p>30 Profectique de Hesmona, venerunt in Moseroth.</p>
<p>31 Et de Moseroth castrametati sunt in Beneiaacan.</p>
<p>32 Profectique de Beneiaacan, venerunt in montem Gadgad.</p>
<p>33 Unde profecti, castrametati sunt in Ietebatha.</p>
<p>34 Et de Ietebatha venerunt in Hebrona.</p>
<p>35 Egressique de Hebrona, castrametati sunt in Asiongaber.</p>
<p>36 Inde profecti, venerunt in desertum Sin, hæc est Cades.</p>
<p>37 Egressique de Cades, castrametati sunt in monte Hor, in extremis finibus Terræ Edom.</p>
<p>38 Ascenditque Aaron sacerdos in montem Hor iubente Domino: et ibi mortuus est anno quadragesimo egressionis filiorum Israel ex Ægypto, mense quinto, prima die mensis,</p>
<p>39 cum esset annorum centum viginti trium.</p>
<p>40 Audivitque Chananæus rex Arad, qui habitabat ad meridiem, in Terram Chanaan venisse filios Israel.</p>
<p>41 Et profecti de monte Hor, castrametati sunt in Salmona.</p>
<p>42 Unde egressi, venerunt in Phunon.</p>
<p>43 Profectique de Phunon, castrametati sunt in Oboth.</p>
<p>44 Et de Oboth, venerunt in Iieabarim, quæ est in finibus Moabitarum.</p>
<p>45 Profectique de Iieabarim, fixere tentoria in Dibongad.</p>
<p>46 Unde egressi, castrametati sunt in Helmondeblathaim.</p>
<p>47 Egressique de Helmondeblathaim, venerunt ad montes Abarim contra Nabo.</p>
<p>48 Profectique de montibus Abarim, transierunt ad campestria Moab, supra Iordanem contra Iericho.</p>
<p>49 Ibique castrametati sunt de Bethsimoth usque ad Abelsatim in planioribus locis Moabitarum,</p>
<p>50 ubi locutus est Dominus ad Moysen:</p>
<p>51 Præcipe filiis Israel, et dic ad eos: Quando transieritis Iordanem, intrantes Terram Chanaan,</p>
<p>52 disperdite cunctos habitatores Terræ illius: confringite titulos, et statuas comminuite, atque omnia excelsa vastate,</p>
<p>53 mundantes terram, et habitantes in ea. ego enim dedi vobis illam in possessionem,</p>
<p>54 quam dividetis vobis sorte. Pluribus dabitis latiorem, et paucis angustiorem. Singulis ut sors ceciderit, ita tribuetur hereditas. Per tribus et familias possessio dividetur.</p>
<p>55 Sin autem nolueritis interficere habitatores Terræ: qui remanserint, erunt vobis quasi clavi in oculis, et lanceæ in lateribus, et adversabuntur vobis in Terra habitationis vestræ:</p>
<p>56 et quidquid illis cogitaveram facere, vobis faciam.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
