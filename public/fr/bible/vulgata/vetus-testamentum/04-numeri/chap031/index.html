<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/vetus-testamentum/04-numeri/chap031/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/pdf.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/04-numeri/">
      <li>
      
         04 numeri
      
      </a>
      </li>
   

   
      <a href="/fr/bible/vulgata/vetus-testamentum/04-numeri/chap031/">
      <li>
      
         Chap031
      
      </a>
      </li>
   

   


</ol>
</nav>


<h1>Caput 31</h1>

<div class="content">
<article>
<p>1 Locutusque est Dominus ad Moysen, dicens:</p>
<p>2 Ulciscere prius filios Israel de Madianitis, et sic colligeris ad populum tuum.</p>
<p>3 Statimque Moyses, Armate, inquit, ex vobis viros ad pugnam, qui possint ultionem Domini expetere de Madianitis.</p>
<p>4 mille viri de singulis tribubus eligantur ex Israel qui mittantur ad bellum.</p>
<p>5 Dederuntque millenos de singulis tribubus, id est, duodecim millia expeditorum ad pugnam:</p>
<p>6 quos misit Moyses cum Phinees filio Eleazari sacerdotis, vasa quoque sancta, et tubas ad clangendum tradidit ei.</p>
<p>7 Cumque pugnassent contra Madianitas atque vicissent, omnes mares occiderunt,</p>
<p>8 et reges eorum Evi, et Recem, et Sur, et Hur, et Rebe, quinque principes gentis: Balaam quoque filium Beor interfecerunt gladio.</p>
<p>9 Ceperuntque mulieres eorum, et parvulos, omniaque pecora, et cunctam supellectilem: quidquid habere potuerant depopulati sunt:</p>
<p>10 tam urbes quam viculos et castella flamma consumpsit.</p>
<p>11 Et tulerunt praedam, et universa quae ceperant tam ex hominibus quam ex iumentis,</p>
<p>12 et adduxerunt ad Moysen, et Eleazarum sacerdotem, et ad omnem multitudinem filiorum Israel. reliqua autem utensilia portaverunt ad castra in campestribus Moab iuxta Iordanem contra Iericho.</p>
<p>13 Egressi sunt autem Moyses, et Eleazar sacerdos, et omnes principes synagogae in occursum eorum extra castra.</p>
<p>14 Iratusque Moyses principibus exercitus, tribunis, et centurionibus qui venerant de bello,</p>
<p>15 ait: Cur feminas reservastis?</p>
<p>16 Nonne istae sunt, quae deceperunt filios Israel ad suggestionem Balaam, et praevaricari vos fecerunt in Domino super peccato Phogor, unde et percussus est populus?</p>
<p>17 Ergo cunctos interficite quidquid est generis masculinis, etiam in parvulis: et mulieres, quae noverunt viros in coitu, iugulate:</p>
<p>18 puellas autem et omnes feminas virgines reservate vobis:</p>
<p>19 et manete extra castra septem diebus. Qui occiderit hominem, vel occisum tetigerit, lustrabitur die tertio et septimo.</p>
<p>20 Et de omni praeda, sive vestimentum fuerit, sive vas, et aliquid in utensilia praeparatum, de caprarum pellibus, et pilis, et ligno expiabitur.</p>
<p>21 Eleazar quoque sacerdos ad viros exercitus, qui pugnaverunt, sic locutus est: Hoc est praeceptum legis, quod mandavit Dominus Moysi:</p>
<p>22 Aurum, et argentum, et aes, et ferrum, et plumbum, et stannum,</p>
<p>23 et omne, quod potest transire per flammas, igne purgabitur. quidquid autem ignem non potest sustinere, aqua expiationis sanctificabitur:</p>
<p>24 et lavabitis vestimenta vestra die septimo, et purificati postea castra intrabitis.</p>
<p>25 Dixit quoque Dominus ad Moysen:</p>
<p>26 Tollite summam eorum, quae capta sunt ab homine usque ad pecus, tu et Eleazar sacerdos et principes vulgi:</p>
<p>27 dividesque ex aequo praedam inter eos, qui pugnaverunt egressique sunt ad bellum, et inter omnem reliquam multitudinem.</p>
<p>28 et separabis partem Domino ab his, qui pugnaverunt et fuerunt in bello, unam animam de quingentis tam ex hominibus quam ex bobus et asinis et ovibus,</p>
<p>29 et dabis eam Eleazaro sacerdoti, quia primitiae Domini sunt.</p>
<p>30 Ex media quoque parte filiorum Israel accipies quinquagesimum caput hominum, et boum, et asinorum, et ovium, cunctorum animantium, et dabis ea Levitis, qui excubant in custodiis tabernaculi Domini.</p>
<p>31 Feceruntque Moyses, et Eleazar, sicut praeceperat Dominus.</p>
<p>32 Fuit autem praeda, quam exercitus ceperat, ovium sexcenta septuaginta quinque millia,</p>
<p>33 boum septuaginta duo millia,</p>
<p>34 asinorum sexaginta millia et mille:</p>
<p>35 animae hominum sexus feminei, quae non cognoverant viros, triginta duo millia.</p>
<p>36 Dataque est media pars his, qui in praelio fuerant, ovium trecenta triginta septem millia quingentae:</p>
<p>37 e quibus in partem Domini supputatae sunt oves sexcentae septuaginta quinque.</p>
<p>38 Et de bobus triginta sex millibus, boves septuaginta et duo:</p>
<p>39 de asinis triginta millibus quingentis, asini sexaginta unus:</p>
<p>40 de animabus hominum sedecim millibus, cesserunt in partem Domini triginta duae animae.</p>
<p>41 Tradiditque Moyses numerum primitiarum Domini Eleazaro sacerdoti, sicut fuerat ei imperatum,</p>
<p>42 ex media parte filiorum Israel, quam separaverat his, qui in praelio fuerant.</p>
<p>43 De media vero parte, quae contigerat reliquae multitudini, id est, de ovibus trecentis triginta septem millibus quingentis,</p>
<p>44 et de bobus triginta sex millibus,</p>
<p>45 et de asinis triginta millibus quingentis,</p>
<p>46 et de hominibus sedecim millibus,</p>
<p>47 tulit Moyses quinquagesimum caput, et dedit Levitis, qui excubabant in tabernaculo Domini, sicut praeceperat Dominus.</p>
<p>48 Cumque accessissent principes exercitus ad Moysen, et tribuni, centurionesque dixerunt:</p>
<p>49 Nos servi tui recensuimus numerum pugnatorum, quos habuimus sub manu nostra: et ne unus quidem defuit.</p>
<p>50 Ob hanc causam offerimus in donariis Domini singuli quod in praeda auri potuimus invenire, periscelides et armillas, annulos et dextralia, ac muraenulas, ut depreceris pro nobis Dominum.</p>
<p>51 Susceperuntque Moyses, et Eleazar sacerdos omne aurum in diversis speciebus,</p>
<p>52 pondo sedecim millia, septingentos quinquaginta siclos a tribunis et centurionibus.</p>
<p>53 Unusquisque enim quod in praeda rapuerat, suum erat.</p>
<p>54 Et susceptum intulerunt in tabernaculum testimonii, in monimentum filiorum Israel coram Domino.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
