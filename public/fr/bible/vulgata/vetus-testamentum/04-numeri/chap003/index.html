<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/vetus-testamentum/04-numeri/chap003/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/04-numeri/">
      <li>
      
         04 numeri
      
      </a>
      </li>
   

   
      <a href="/fr/bible/vulgata/vetus-testamentum/04-numeri/chap003/">
      <li>
      
         Chap003
      
      </a>
      </li>
   

   


</ol>
</nav>


<h1>Caput 3</h1>

<div class="content">
<article>
<p>1 Hæ sunt generationes Aaron et Moysi in die qua locutus est Dominus ad Moysen in monte Sinai.</p>
<p>2 Et hæc nomina filiorum Aaron: primogenitus eius Nadab, deinde Abiu, et Eleazar, et Ithamar.</p>
<p>3 Hæc nomina filiorum Aaron sacerdotum qui uncti sunt, et quorum repletæ et consecratæ manus ut sacerdotio fungerentur.</p>
<p>4 Mortui sunt enim Nadab et Abiu cum offerrent ignem alienum in conspectu Domini in deserto Sinai, absque liberis: functique sunt sacerdotio Eleazar et Ithamar coram Aaron patre suo.</p>
<p>5 Locutusque est Dominus ad Moysen, dicens:</p>
<p>6 Applica tribum Levi, et fac stare in conspectu Aaron sacerdotis ut ministrent ei, et excubent,</p>
<p>7 et observent quidquid ad cultum pertinet multitudinis coram tabernaculo testimonii,</p>
<p>8 et custodiant vasa tabernaculi, servientes in ministerio eius.</p>
<p>9 Dabisque dono Levitas</p>
<p>10 Aaron et filiis eius, quibus traditi sunt a filiis Israel. Aaron autem et filios eius constitues super cultum sacerdotii. Externus, qui ad ministrandum accesserit, morietur.</p>
<p>11 Locutusque est Dominus ad Moysen, dicens:</p>
<p>12 Ego tuli Levitas a filiis Israel pro omni primogenito, qui aperit vulvam in filiis Israel, eruntque Levitæ mei.</p>
<p>13 Meum est enim omne primogenitum: ex quo percussi primogenitos in Terra Ægypti: sanctificavi mihi quidquid primum nascitur in Israel ab homine usque ad pecus, mei sunt: ego Dominus.</p>
<p>14 Locutusque est Dominus ad Moysen in deserto Sinai, dicens:</p>
<p>15 Numera filios Levi per domos patrum suorum et familias, omnem masculum ab uno mense, et supra.</p>
<p>16 Numeravit Moyses, ut præceperat Dominus,</p>
<p>17 et inventi sunt filii Levi per nomina sua, Gerson et Caath et Merari.</p>
<p>18 Filii Gerson: Lebni et Semei.</p>
<p>19 Filii Caath: Amram et Iesaar, Hebron et Oziel.</p>
<p>20 Filii Merari: Moholi et Musi.</p>
<p>21 De Gerson fuere familiæ duæ, Lebnitica, et Semeitica:</p>
<p>22 quarum numeratus est populus sexus masculini ab uno mense et supra, septem millia quingenti.</p>
<p>23 Hi post tabernaculum metabuntur ad Occidentem</p>
<p>24 sub principe Eliasaph filio Lael.</p>
<p>25 Et habebunt excubias in tabernaculo fœderis,</p>
<p>26 ipsum tabernaculum et operimentum eius, tentorium quod trahitur ante fores tecti fœderis, et cortinas atrii: tentorium quoque quod appenditur in introitu atrii tabernaculi, et quidquid ad ritum altaris pertinet, funes tabernaculi et omnia utensilia eius.</p>
<p>27 Cognatio Caath habebit populos Amramitas et Iesaaritas et Hebronitas et Ozielitas. Hæ sunt familiæ Caathitarum recensitæ per nomina sua:</p>
<p>28 omnes generis masculini ab uno mense et supra, octo millia sexcenti habebunt excubias Sanctuarii,</p>
<p>29 et castrametabuntur ad meridianam plagam.</p>
<p>30 Princepsque eorum erit Elisaphan filius Oziel:</p>
<p>31 et custodient arcam, mensamque et candelabrum, altaria et vasa Sanctuarii, in quibus ministratur, et velum, cunctamque huiuscemodi supellectilem.</p>
<p>32 Princeps autem principum Levitarum Eleazar filius Aaron sacerdotis, erit super excubitores custodiæ Sanctuarii.</p>
<p>33 At vero de Merari erunt populi Moholitæ et Musitæ recensiti per nomina sua:</p>
<p>34 omnes generis masculini ab uno mense et supra, sex millia ducenti.</p>
<p>35 Princeps eorum Suriel filius Abihaiel: in plaga septentrionali castrametabuntur.</p>
<p>36 Erunt sub custodia eorum tabulæ tabernaculi et vectes, et columnæ ac bases earum, et omnia quæ ad cultum huiuscemodi pertinent:</p>
<p>37 columnæque atrii per circuitum cum basibus suis, et paxilli cum funibus.</p>
<p>38 Castrametabuntur ante tabernaculum fœderis, idest ad orientalem plagam, Moyses et Aaron cum filiis suis, habentes custodiam Sanctuarii in medio filiorum Israel. quisquis alienus accesserit, morietur.</p>
<p>39 Omnes Levitæ, quos numeraverunt Moyses et Aaron iuxta præceptum Domini per familias suas in genere masculino a mense uno et supra, fuerunt viginti duo millia.</p>
<p>40 Et ait Dominus ad Moysen: Numera primogenitos sexus masculini de filiis Israel ab uno mense et supra, et habebis summam eorum.</p>
<p>41 Tollesque Levitas mihi pro omni primogenito filiorum Israel, ego sum Dominus: et pecora eorum pro universis primogenitis pecorum filiorum Israel.</p>
<p>42 Recensuit Moyses, sicut præceperat Dominus, primogenitos filiorum Israel.</p>
<p>43 et fuerunt masculi per nomina sua, a mense uno et supra, viginti duo millia ducenti septuaginta tres.</p>
<p>44 Locutusque est Dominus ad Moysen, dicens:</p>
<p>45 Tolle Levitas pro primogenitis filiorum Israel, et pecora Levitarum pro pecoribus eorum, eruntque Levitæ mei. ego sum Dominus.</p>
<p>46 In pretio autem ducentorum septuaginta trium, qui excedunt numerum Levitarum de primogenitis filiorum Israel,</p>
<p>47 accipies quinque siclos per singula capita ad mensuram Sanctuarii. Siclus habet viginti obolos.</p>
<p>48 Dabisque pecuniam Aaron et filiis eius pretium eorum qui supra sunt.</p>
<p>49 Tulit igitur Moyses pecuniam eorum, qui fuerant amplius, et quos redemerant a Levitis</p>
<p>50 pro primogenitis filiorum Israel, mille trecentorum sexagintaquinque siclorum iuxta pondus Sanctuarii,</p>
<p>51 et dedit eam Aaron et filiis eius iuxta verbum quod præceperat sibi Dominus.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>


</body>
</html>
