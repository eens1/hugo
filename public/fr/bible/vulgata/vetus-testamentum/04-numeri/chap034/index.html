<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 34</h1>

<div class="content">
<article>
<p>1 Locutusque est Dominus ad Moysen, dicens:</p>
<p>2 Præcipe filiis Israel, et dices ad eos: Cum ingressi fueritis Terram Chanaan, et in possessionem vobis sorte ceciderit, his finibus terminabitur.</p>
<p>3 Pars meridiana incipiet a solitudine Sin, quæ est iuxta Edom: et habebit terminos contra Orientem mare salsissimum.</p>
<p>4 qui circuibunt australem plagam per ascensum Scorpionis, ita ut transeant in Senna, et perveniant a meridie usque ad Cadesbarne, unde egredientur confinia ad villam nomine Adar, et tendent usque ad Asemona.</p>
<p>5 ibitque per gyrum terminus ab Asemona usque ad Torrentem Ægypti, et maris magni littore finietur.</p>
<p>6 Plaga autem occidentalis a mari magno incipiet, et ipso fine claudetur.</p>
<p>7 Porro ad septentrionalem plagam a mari magno termini incipient, pervenientes usque ad montem altissimum,</p>
<p>8 a quo venient in Emath usque ad terminos Sedada:</p>
<p>9 ibuntque confinia usque ad Zephrona, et villam Enan. hi erunt termini in parte Aquilonis.</p>
<p>10 Inde metabuntur fines contra orientalem plagam de villa Enan usque Sephama,</p>
<p>11 et de Sephama descendent termini in Rebla contra fontem Daphnim: inde pervenient contra Orientem ad mare Cenereth,</p>
<p>12 et tendent usque ad Iordanem, et ad ultimum salsissimo claudentur mari. Hanc habebitis Terram per fines suos in circuitu.</p>
<p>13 Præcepitque Moyses filiis Israel, dicens: Hæc erit Terra, quam possidebitis sorte, et quam iussit Dominus dari novem tribubus, et dimidiæ tribui.</p>
<p>14 Tribus enim filiorum Ruben per familias suas, et tribus filiorum Gad iuxta cognationum numerum, media quoque tribus Manasse,</p>
<p>15 id est, duæ semis tribus, acceperunt partem suam trans Iordanem contra Iericho ad orientalem plagam.</p>
<p>16 Et ait Dominus ad Moysen:</p>
<p>17 Hæc sunt nomina virorum, qui Terram vobis divident, Eleazar sacerdos, et Iosue filius Nun,</p>
<p>18 et singuli principes de tribubus singulis,</p>
<p>19 quorum ista sunt vocabula: De tribu Iuda, Caleb filius Iephone.</p>
<p>20 De tribu Simeon, Samuel filius Ammiud.</p>
<p>21 De tribu Beniamin, Elidad filius Chaselon.</p>
<p>22 De tribu filiorum Dan, Bocci filius Iogli.</p>
<p>23 Filiorum Ioseph de tribu Manasse, Hanniel filius Ephod.</p>
<p>24 De tribu Ephraim, Camuel filius Sephthan.</p>
<p>25 De tribu Zabulon, Elisaphan filius Pharnach.</p>
<p>26 De tribu Issachar, dux Phaltiel filius Ozan.</p>
<p>27 De tribu Aser, Ahiud filius Salomi.</p>
<p>28 De tribu Nephthali, Phedael filius Ammiud.</p>
<p>29 Hi sunt, quibus præcepit Dominus ut dividerent filiis Israel Terram Chanaan.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
