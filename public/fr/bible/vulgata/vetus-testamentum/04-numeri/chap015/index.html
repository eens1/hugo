<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 15</h1>

<div class="content">
<article>
<p>1 Locutus est Dominus ad Moysen, dicens:</p>
<p>2 Loquere ad filios Israel, et dices ad eos: Cum ingressi fueritis Terram habitationis vestræ, quam ego dabo vobis,</p>
<p>3 et feceritis oblationem Domino in holocaustum, aut victimam, vota solventes, vel sponte offerentes munera, aut in sollemnitatibus vestris adolentes odorem suavitatis Domino, de bobus sive de ovibus:</p>
<p>4 offeret quicumque immolaverit victimam, sacrificium similæ, decimam partem ephi, conspersæ oleo, quod mensuram habebit quartam partem hin:</p>
<p>5 et vinum ad liba fundenda eiusdem mensuræ dabit in holocaustum sive in victimam. Per agnos singulos</p>
<p>6 et arietes erit sacrificium similæ duarum decimarum, quæ conspersa sit oleo tertiæ partis hin:</p>
<p>7 et vinum ad libamentum tertiæ partis eiusdem mensuræ offeret in odorem suavitatis Domino.</p>
<p>8 Quando vero de bobus feceris holocaustum aut hostiam, ut impleas votum vel pacificas victimas,</p>
<p>9 dabis per singulos boves similæ tres decimas conspersæ oleo, quod habeat medium mensuræ hin:</p>
<p>10 et vinum ad liba fundenda eiusdem mensuræ in oblationem suavissimi odoris Domino.</p>
<p>11 Sic facies</p>
<p>12 per singulos boves et arietis et agnos et hœdos.</p>
<p>13 Tam indigenæ quam peregrini</p>
<p>14 eodem ritu offerent sacrificia.</p>
<p>15 Unum præceptum erit atque iudicium tam vobis quam advenis terræ.</p>
<p>16 Locutus est Dominus ad Moysen, dicens:</p>
<p>17 Loquere filiis Israel, et dices ad eos:</p>
<p>18 Cum veneritis in terram, quam dabo vobis,</p>
<p>19 et comederitis de panibus regionis illius, separabitis primitias Domino</p>
<p>20 de cibis vestris. Sicut de areis primitias separatis,</p>
<p>21 ita et de pulmentis dabitis primitiva Domino.</p>
<p>22 Quod si per ignorantiam præterieritis quidquam horum, quæ locutus est Dominus ad Moysen,</p>
<p>23 et mandavit per eum ad vos, a die qua cœpit iubere et ultra,</p>
<p>24 oblitaque fuerit facere multitudo: offeret vitulum de armento, holocaustum in odorem suavissimum Domino, et sacrificum eius ac liba, ut ceremoniæ postulant, hircumque pro peccato:</p>
<p>25 et rogabit sacerdos pro omni multitudine filiorum Israel: et dimittetur eis, quoniam non sponte peccaverunt, nihilominus offerentes incensum Domino pro se et pro peccato atque errore suo:</p>
<p>26 et dimittetur universæ plebi filiorum Israel, et advenis, qui peregrinantur inter eos: quoniam culpa est omnis populi per ignorantiam.</p>
<p>27 Quod si anima una nesciens peccaverit, offeret capram anniculam pro peccato suo:</p>
<p>28 et deprecabitur pro ea sacerdos, quod inscia peccaverit coram Domino: impetrabitque ei veniam, et dimittetur illi.</p>
<p>29 Tam indigenis quam advenis una lex erit omnium, qui peccaverint ignorantes.</p>
<p>30 Anima vero, quæ per superbiam aliquid commiserit, sive civis sit ille, sive peregrinus, (quoniam adversus Dominum rebellis fuit) peribit de populo suo:</p>
<p>31 verbum enim Domini contempsit, et præceptum illius fecit irritum: idcirco delebitur, et portabit iniquitatem suam.</p>
<p>32 Factum est autem, cum essent filii Israel in solitudine, et invenissent hominem colligentem ligna in die Sabbati,</p>
<p>33 obtulerunt eum Moysi et Aaron et universæ multitudini.</p>
<p>34 Qui recluserunt eum in carcerem, nescientes quid super eo facere deberent.</p>
<p>35 Dixitque Dominus ad Moysen: Morte moriatur homo iste, obruat eum lapidibus omnis turba extra castra.</p>
<p>36 Cumque eduxissent eum foras, obruerunt lapidibus, et mortuus est, sicut præceperat Dominus.</p>
<p>37 Dixit quoque Dominus ad Moysen:</p>
<p>38 Loquere filiis Israel, et dices ad eos ut faciant sibi fimbrias per angulos palliorum, ponentes in eis vittas hyacinthinas:</p>
<p>39 quas cum viderint, recordentur omnium mandatorum Domini, nec sequantur cogitationes suas et oculos per res varias fornicantes,</p>
<p>40 sed magis memores præceptorum Domini faciant ea, sintque sancti Deo suo.</p>
<p>41 Ego Dominus Deus vester, qui eduxi vos de Terra Ægypti, ut essem Deus vester.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
