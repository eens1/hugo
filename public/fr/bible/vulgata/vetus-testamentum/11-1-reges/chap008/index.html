<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/bible">Bible</a></li>

<li><a href="/fr/doctrine">Doctrine</a></li>

<li><a href="/fr/spiritualite">Spirtualit√©</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">üá¨üáß English</a></li>

</ul>

</nav>





<h1>Caput 8</h1>

<div class="content">
<article>
<p>1 Tunc congregati sunt omnes maiores natu Israel cum principibus tribuum, et duces familiarum filiorum Israel ad regem Salomonem in Ierusalem: ut deferrent arcam f≈ìderis Domini, de civitate David, id est, de Sion.</p>
<p>2 Convenitque ad regem Salomonem universus Israel in mense Ethanim, in solemni die, ipse est mensis septimus.</p>
<p>3 Veneruntque cuncti senes de Israel, et tulerunt arcam sacerdotes,</p>
<p>4 et portaverunt arcam Domini, et tabernaculum f≈ìderis, et omnia vasa Sanctuarii, qu√¶ erant in tabernaculo: et ferebant ea sacerdotes et Levit√¶.</p>
<p>5 Rex autem Salomon, et omnis multitudo Israel, qu√¶ convenerat ad eum, gradiebatur cum illo ante arcam, et immolabant oves et boves absque √¶stimatione et numero.</p>
<p>6 Et intulerunt sacerdotes arcam f≈ìderis Domini in locum suum, in oraculum templi, in Sanctum sanctorum subter alas cherubim.</p>
<p>7 Siquidem cherubim expandebant alas super locum arc√¶, et protegebant arcam, et vectes eius desuper.</p>
<p>8 Cumque eminerent vectes, et apparerent summitates eorum foris Sanctuarium ante oraculum, non apparebant ultra extrinsecus, qui et fuerunt ibi usque in pr√¶sentem diem.</p>
<p>9 In arca autem non erat aliud nisi du√¶ tabul√¶ lapide√¶, quas posuerat in ea Moyses in Horeb, quando pepigit Dominus f≈ìdus cum filiis Israel, cum egrederentur de Terra √Ügypti.</p>
<p>10 Factum est autem, cum exissent sacerdotes de Sanctuario, nebula implevit domum Domini,</p>
<p>11 et non poterant sacerdotes stare et ministrare propter nebulam: impleverat enim gloria Domini domum Domini.</p>
<p>12 Tunc ait Salomon: Dominus dixit ut habitaret in nebula.</p>
<p>13 √Üdificans √¶dificavi domum in habitaculum tuum, firmissimum solium tuum in sempiternum.</p>
<p>14 Convertitque rex faciem suam, et benedixit omni ecclesi√¶ Israel: omnia enim ecclesia Israel stabat.</p>
<p>15 Et ait Salomon: Benedictus Dominus Deus Israel, qui locutus est ore suo ad David patrem meum, et in manibus eius perfecit, dicens:</p>
<p>16 A die, qua eduxi populum meum Israel de √Ügypto, non elegi civitatem de universis tribubus Israel, ut √¶dificaretur domus, et esset nomen meum ibi: sed elegi David ut esset super populum meum Israel.</p>
<p>17 Voluitque David pater meus √¶dificare domum nomini Domini Dei Israel:</p>
<p>18 et ait Dominus ad David patrem meum: Quod cogitasti in corde tuo √¶dificare domum nomini meo, bene fecisti, hoc ipsum mente tractans.</p>
<p>19 Verumtamen tu non √¶dificabis mihi domum, sed filius tuus, qui egredietur de renibus tuis, ipse √¶dificabit domum nomini meo.</p>
<p>20 Confirmavit Dominus sermonem suum, quem locutus est: stetique pro David patre meo, et sedi super thronum Israel, sicut locutus est Dominus: et √¶dificavi domum nomini Domini Dei Israel.</p>
<p>21 Et constitui ibi locum arc√¶, in qua f≈ìdus Domini est, quod percussit cum patribus nostris, quando egressi sunt de Terra √Ügypti.</p>
<p>22 Stetit autem Salomon ante altare Domini in conspectu ecclesi√¶ Israel, et expandit manus suas in c√¶lum,</p>
<p>23 et ait: Domine Deus Israel, non est similis tui Deus in c√¶lo desuper, et super terram deorsum: qui custodis pactum et misericordiam servis tuis, qui ambulant coram te in toto corde suo.</p>
<p>24 Qui custodisti servo tuo David patri meo qu√¶ locutus es ei: ore locutus es, et manibus perfecisti, ut h√¶c dies probat.</p>
<p>25 Nunc igitur Domine Deus Israel, conserva famulo tuo David patri meo qu√¶ locutus es ei, dicens: Non auferetur de te vir coram me, qui sedeat super thronum Israel: ita tamen si custodierint filii tui viam suam, ut ambulent coram me sicut tu ambulasti in conspectu meo.</p>
<p>26 Et nunc Domine Deus Israel firmentur verba tua, qu√¶ locutus es servo tuo David patri meo.</p>
<p>27 Ergone putandum est quod vere Deus habitet super terram? si enim c√¶lum, et c√¶li c√¶lorum te capere non possunt, quanto magis domus h√¶c, quam √¶dificavi?</p>
<p>28 Sed respice ad orationem servi tui, et ad preces eius Domine Deus meus: audi hymnum et orationem, quam servus tuus orat coram te hodie:</p>
<p>29 ut sint oculi tui aperti super domum hanc nocte ac die: super domum, de qua dixisti: Erit nomen meum ibi: ut exaudias orationem, quam orat in loco isto ad te servus tuus.</p>
<p>30 Ut exaudias deprecationem servi tui et populi tui Israel, quodcumque oraverint in loco isto, et exaudies in loco habitaculi tui in c√¶lo, et cum exaudieris, propitius eris.</p>
<p>31 Si peccaverit homo in proximum suum, et habuerit aliquod iuramentum, quo teneatur astrictus; et venerit propter iuramentum coram altari tuo in domum tuam,</p>
<p>32 tu exaudies in c√¶lo: et facies, et iudicabis servos tuos, condemnans impium, et reddens viam suam super caput eius, iustificansque iustum, et retribuens ei secundum iustitiam suam.</p>
<p>33 Si fugerit populus tuus Israel inimicos suos (quia peccaturus est tibi) et agentes p≈ìnitentiam, et confitentes nomini tuo, venerint, et oraverint, et deprecati te fuerint in domo hac;</p>
<p>34 exaudi in c√¶lo, et dimitte peccatum populi tui Israel, et reduces eos in terram, quam dedisti patribus eorum.</p>
<p>35 Si clausum fuerit c√¶lum, et non pluerit propter peccata eorum, et orantes in loco isto, p≈ìnitentiam egerint nomini tuo, et a peccatis suis conversi fuerint propter afflictionem suam:</p>
<p>36 exaudi eos in c√¶lo, et dimitte peccata servorum tuorum, et populi tui Israel: et ostende eis viam bonam per quam ambulent, et da pluviam super terram tuam, quam dedisti populo tuo in possessionem.</p>
<p>37 Fames si oborta fuerit in terra, aut pestilentia, aut corruptus aer, aut √¶rugo, aut locusta, vel rubigo, et afflixerit eum inimicus eius portas obsidens, omnis plaga, universa infirmitas,</p>
<p>38 cuncta devotatio, et imprecatio, qu√¶ acciderit omni homini de populo tuo Israel: si quis cognoverit plagam cordis sui, et expanderit manus suas in domo hac,</p>
<p>39 tu exaudies in c√¶lo in loco habitationis tu√¶, et repropitiaberis, et facies ut des unicuique secundum omnes vias suas, sicut videris cor eius (quia tu nosti solus cor omnium filiorum hominum)</p>
<p>40 ut timeant te cunctis diebus, quibus vivunt super faciem terr√¶, quam dedisti patribus nostris.</p>
<p>41 Insuper et alienigena, qui non est de populo tuo Israel, cum venerit de terra longinqua propter nomen tuum (audietur enim nomen tuum magnum, et manus tua fortis, et brachium tuum</p>
<p>42 extentum ubique) cum venerit ergo, et oraverit in hoc loco,</p>
<p>43 tu exaudies in c√¶lo, in firmamento habitaculi tui et facies omnia, pro quibus invocaverit te alienigena: ut discant universi populi terrarum nomen tuum timere, sicut populus tuus Israel, et probent quia nomen tuum invocatum est super domum hanc, quam √¶dificavi.</p>
<p>44 Si egressus fuerit populus tuus ad bellum contra inimicos suos, per viam, quocumque miseris eos, orabunt te contra viam civitatis, quam elegisti, et contra domum, quam √¶dificavi nomini tuo,</p>
<p>45 et exaudies in c√¶lo orationes eorum, et preces eorum, et facies iudicium eorum.</p>
<p>46 Quod si peccaverint tibi (non est enim homo qui non peccet) et iratus tradideris eos inimicis suis, et captivi ducti fuerint in terram inimicorum longe vel prope,</p>
<p>47 et egerint p≈ìnitentiam in corde suo in loco captivitatis, et conversi deprecati te fuerint in captivitate sua, dicentes: Peccavimus, inique egimus, impie gessimus:</p>
<p>48 et reversi fuerint ad te in universo corde suo, et tota anima sua in terra inimicorum suorum, ad quam captivi ducti fuerint: et oraverint te contra viam terr√¶ su√¶, quam dedisti patribus eorum, et civitatis quam elegisti, et templi quod √¶dificavi nomini tuo:</p>
<p>49 exaudies in c√¶lo, in firmamento solii tui orationes eorum, et preces eorum, et facies iudicium eorum:</p>
<p>50 et propitiaberis populo tuo qui peccavit tibi, et omnibus iniquitatibus eorum, quibus pr√¶varicati sunt in te: et dabis misericordiam coram eis, qui eos captivos habuerint, ut misereantur eis.</p>
<p>51 Populus enim tuus est, et hereditas tua, quos eduxisti de Terra √Ügypti, de medio fornacis ferre√¶.</p>
<p>52 Ut sint oculi tui aperti ad deprecationem servi tui, et populi tui Israel, et exaudias eos in universis pro quibus invocaverint te.</p>
<p>53 Tu enim separasti eos tibi in hereditatem de universis populis terr√¶, sicut locutus es per Moysen servum tuum, quando eduxisti patres nostros de √Ügypto Domine Deus.</p>
<p>54 Factum est autem, cum complesset Salomon orans Dominum omnem orationem, et deprecationem hanc, surrexit de conspectu altaris Domini: utrumque enim genu in terram fixerat, et manus expanderat in c√¶lum.</p>
<p>55 Stetit ergo, et benedixit omni ecclesi√¶ Israel voce magna, dicens:</p>
<p>56 Benedictus Dominus, qui dedit requiem populo suo Israel, iuxta omnia qu√¶ locutus est: non cecidit ne unus quidem sermo ex omnibus bonis, qu√¶ locutus est per Moysen servum suum.</p>
<p>57 Sit Dominus Deus noster nobiscum, sicut fuit cum patribus nostris, non derelinquens nos, neque proiiciens.</p>
<p>58 Sed inclinet corda nostra ad se, ut ambulemus in universis viis eius, et custodiamus mandata eius, et ceremonias eius, et iudicia qu√¶cumque mandavit patribus nostris.</p>
<p>59 Et sint sermones mei isti, quibus deprecatus sum coram Domino, appropinquantes Domino Deo nostro die ac nocte, ut faciat iudicium servo suo, et populo suo Israel per singulos dies:</p>
<p>60 ut sciant omnes populi terr√¶, quia Dominus ipse est Deus, et non est ultra absque eo.</p>
<p>61 Sit quoque cor nostrum perfectum cum Domino Deo nostro, ut ambulemus in decretis eius, et custodiamus mandata eius, sicut et hodie.</p>
<p>62 Igitur rex, et omnis Israel cum eo, immolabant victimas coram Domino.</p>
<p>63 Mactavitque Salomon hostias pacificas, quas immolavit Domino, boum viginti duo millia, et ovium centum viginti millia: et dedicaverunt templum Domini rex, et filii Israel.</p>
<p>64 In die illa sanctificavit rex medium atrii, quod erat ante domum Domini: fecit quippe holocaustum ibi, et sacrificium, et adipem pacificorum: quoniam altare √¶reum, quod erat coram Domino, minus erat, et capere non poterat holocaustum, et sacrificium, et adipem pacificorum.</p>
<p>65 Fecit ergo Salomon in tempore illo festivitatem celebrem, et omnis Israel cum eo, multitudo magna ab introitu Emath usque ad Rivum √Ügypti, coram Domino Deo nostro, septem diebus et septem diebus, id est, quattuordecim diebus.</p>
<p>66 Et in die octava dimisit populos: qui benedicentes regi, profecti sunt in tabernacula sua l√¶tantes, et alacri corde super omnibus bonis, qu√¶ fecerat Dominus David servo suo, et Israel populo suo.</p>

</article>
</div>


</main>

<footer>


	<p>Les r√©f√©rences dans les notes de bas de page sont g√©n√©ralement donn√©es sous forme condens√©e. Les r√©f√©rences compl√®tes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
