<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 4</h1>

<div class="content">
<article>
<p>1 Erat autem rex Salomon regnans super omnem Israel:</p>
<p>2 et hi principes quos habebat: Azarias filius Sadoc sacerdotis:</p>
<p>3 Elihoreph, et Ahia filii Sisa scribæ: Iosaphat filius Ahilud a commentariis:</p>
<p>4 Banaias filius Ioiadæ super exercitum: Sadoc autem, et Abiathar sacerdotes.</p>
<p>5 Azarias filius Nathan super eos qui assistebant regi: Zabud filius Nathan sacerdos, amicus regis:</p>
<p>6 et Ahisar præpositus domus: et Adoniram filius Abda super tributa.</p>
<p>7 Habebat autem Salomon duodecim præfectos super omnem Israel, qui præbebant annonam regi et domui eius: per singulos enim menses in anno, singuli necessaria ministrabant.</p>
<p>8 Et hæc nomina eorum: Benhur, in monte Ephraim.</p>
<p>9 Bendecar, in Macces, et in Salebim, et in Bethsames, et in Elon, et in Bethanan.</p>
<p>10 Benhesed in Aruboth: ipsius erat Socho, et omnis terra Epher.</p>
<p>11 Benabinadab, cuius omnis Nephath Dor, Tapheth filiam Salomonis habebat uxorem.</p>
<p>12 Bana filius Ahilud regebat Thanac et Mageddo, et universam Bethsan, quæ est iuxta Sarthana subter Iezrael, a Bethsan usque Abelmehula e regione Iecmaan.</p>
<p>13 Bengaber in Ramoth Galaad: habebat Avothiair filii Manasse in Galaad, ipse præerat in omni regione Argob, quæ est in Basan, sexaginta civitatibus magnis atque muratis, quæ habebant seras æreas.</p>
<p>14 Ahinadab filius Addo præerat in Manaim.</p>
<p>15 Achimaas in Nephthali: sed et ipse habebat Basemath filiam Salomonis in coniugio.</p>
<p>16 Baana filius Husi, in Aser, et in Baloth.</p>
<p>17 Iosaphat filius Pharue, in Issachar.</p>
<p>18 Semei filius Ela, in Beniamin.</p>
<p>19 Gaber filius Uri, in terra Galaad, in terra Sehon regis Amorrhæi et Og regis Basan, super omnia quæ erant in illa terra.</p>
<p>20 Iuda et Israel innumerabiles, sicut arena maris in multitudine: comedentes, et bibentes, atque lætantes.</p>
<p>21 Salomon autem erat in ditione sua, habens omnia regna a flumine terræ Philisthiim usque ad terminum Ægypti: offerentium sibi munera, et servientium ei cunctis diebus vitæ eius.</p>
<p>22 Erat autem cibus Salomonis per dies singulos triginta cori similæ, et sexaginta cori farinæ,</p>
<p>23 decem boves pingues, et viginti boves pascuales, et centum arietes, excepta venatione cervorum, caprearum, atque bubalorum, et avium altilium.</p>
<p>24 Ipse enim obtinebat omnem regionem, quæ erat trans flumen, a Thaphsa usque ad Gazan, et cunctos reges illarum regionum: et habebat pacem ex omni parte in circuitu.</p>
<p>25 Habitabatque Iuda, et Israel absque timore ullo, unusquisque sub vite sua, et sub ficu sua, a Dan usque Bersabee cunctis diebus Salomonis.</p>
<p>26 Et habebat Salomon quadraginta millia præsepia equorum currilium, et duodecim millia equestrium.</p>
<p>27 Nutriebantque eos supradicti regis præfecti: sed et necessaria mensæ regis Salomonis cum ingenti cura præbebant in tempore suo.</p>
<p>28 Hordeum quoque, et paleas equorum, et iumentorum deferebant in locum ubi erat rex, iuxta constitutum sibi.</p>
<p>29 Dedit quoque Deus sapientiam Salomoni et prudentiam multam nimis, et latitudinem cordis quasi arenam, quæ est in littore maris.</p>
<p>30 Et præcedebat sapientia Salomonis sapientiam omnium Orientalium et Ægyptiorum,</p>
<p>31 et erat sapientior cunctis hominibus: sapientior Ethan Ezrahita, et Heman, et Chalcol, et Dorda filiis Mahol: et erat nominatus in universis gentibus per circuitum.</p>
<p>32 Locutus est quoque Salomon tria millia parabolas: et fuerunt carmina eius quinque et mille.</p>
<p>33 Et disputavit super lignis a cedro, quæ est in Libano, usque ad hyssopum, quæ egreditur de pariete: et disseruit de iumentis, et volucribus, et reptilibus, et piscibus.</p>
<p>34 Et veniebant de cunctis populis ad audiendam sapientiam Salomonis, et ab universis regibus terræ, qui audiebant sapientiam eius.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
