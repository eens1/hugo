<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/vetus-testamentum/11-1-reges/chap018/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>




<script src="/js/search.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">

<script src="https://cdn.jsdelivr.net/npm/lunr@2.3.9/lunr.min.js"></script>
<script>
window.store = {
  
  "http:\/\/localhost:1313\/fr\/blog\/il-a-vu-l-enfer\/": {
    "title": "Il a vu \u0027Enfer - témoignage choc !",
    "content": "\u0026ldquo;Un ancien membre d’un gang dénommé Dominic Morrow, qui a été abattu de deux balles et considéré comme cliniquement mort pendant plus de trois minutes en 2009, raconte son impressionnant voyage en enfer tandis qu’il était inconscient.\u0026rdquo;\n",
    "url": "http:\/\/localhost:1313\/fr\/blog\/il-a-vu-l-enfer\/"
  },
  
  "http:\/\/localhost:1313\/fr\/blog\/saint-francois-pas-precurseur-indifferentisme-religieux\/": {
    "title": "Non, Saint Francois n\u0027est pas le précurseur de l\u0027indifférentisme religieux de la secte Vatican II",
    "content": "Saint François, précurseur du \u0026ldquo;dialogue interreligieux\u0026rdquo;, est un mythe et un mensonge propagés par la secte Vatican II, qui cherche par tous les moyens à justifier son abominable et honteux indifférentisme religieux. Comme le montre l\u0026rsquo;article qui suit, Saint François a été un défenseur zélé et intransigeant de la foi catholique et de sa nécessité pour le salut.\nLire la suite\u0026hellip;\n",
    "url": "http:\/\/localhost:1313\/fr\/blog\/saint-francois-pas-precurseur-indifferentisme-religieux\/"
  },
  
  "http:\/\/localhost:1313\/fr\/blog\/": {
    "title": "Blog",
    "content": "",
    "url": "http:\/\/localhost:1313\/fr\/blog\/"
  },
  
};
</script>

<script src="/js/search.js"></script>
 

</head>

<body>

<header>


	

</header>

<form id="search" action='' method="get">
  <input type="text" id="search-input" name="query" placeholder="Search...">
  <input type="submit" value="Search">
</form>


<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/11-1-reges/">
      <li>
      
         11 1 reges
      
      </a>
      </li>
   

   
      <a href="/fr/bible/vulgata/vetus-testamentum/11-1-reges/chap018/">
      <li>
      
         Chap018
      
      </a>
      </li>
   

   


</ol>
</nav>


<h1>Caput 18</h1>

<div class="content">
<article>
<p>1 Post dies multos factum est verbum Domini ad Eliam, in anno tertio dicens: Vade, et ostende te Achab, ut dem pluviam super faciem terræ.</p>
<p>2 Ivit ergo Elias, ut ostenderet se Achab: erat autem fames vehemens in Samaria.</p>
<p>3 Vocavitque Achab Abdiam dispensatorem domus suæ: Abdias autem timebat Dominum valde.</p>
<p>4 Nam cum interficeret Iezabel prophetas Domini, tulit ille centum prophetas, et abscondit eos quinquagenos et quinquagenos in speluncis, et pavit eos pane et aqua.</p>
<p>5 Dixit ergo Achab ad Abdiam: Vade in terram ad universos fontes aquarum, et in cunctas valles, si forte possimus invenire herbam, et salvare equos et mulos, et non penitus iumenta intereant.</p>
<p>6 Diviseruntque sibi regiones, ut circuirent eas: Achab ibat per viam unam, et Abdias per viam alteram seorsum.</p>
<p>7 Cumque esset Abdias in via, Elias occurrit ei: qui cum cognovisset eum, cecidit super faciem suam, et ait: Num tu es, domine mi, Elias?</p>
<p>8 Cui ille respondit: Ego. Vade, et dic domino tuo: Adest Elias.</p>
<p>9 Et ille, Quid peccavi, inquit, quoniam tradis me servum tuum in manu Achab, ut interficiat me?</p>
<p>10 Vivit Dominus Deus tuus, quia non est gens aut regnum, quo non miserit dominus meus te requirens: et respondentibus cunctis: Non est hic: adiuravit regna singula et gentes, eo quod minime reperireris.</p>
<p>11 Et nunc tu dicis mihi: Vade, et dic domino tuo: Adest Elias.</p>
<p>12 Cumque recessero a te, Spiritus Domini asportabit te in locum, quem ego ignoro: et ingressus nunciabo Achab, et non inveniens te, interficiet me: servus autem tuus timet Dominum ab infantia sua.</p>
<p>13 Numquid non indicatum est tibi domino meo, quid fecerim cum interficeret Iezabel prophetas Domini, quod absconderim de prophetis Domini centum viros, quinquagenos et quinquagenos in speluncis, et paverim eos pane et aqua?</p>
<p>14 Et nunc tu dicis: Vade, et dic domino tuo: Adest Elias: ut interficiat me?</p>
<p>15 Et dixit Elias: Vivit Dominus exercituum, ante cuius vultum sto, quia hodie apparebo ei.</p>
<p>16 Abiit ergo Abdias in occursum Achab, et indicavit ei: venitque Achab in occursum Eliæ.</p>
<p>17 Et cum vidisset eum, ait: Tune es ille, qui conturbas Israel?</p>
<p>18 Et ille ait: Non ego turbavi Israel, sed tu, et domus patris tui, qui dereliquistis mandata Domini, et secuti estis Baalim.</p>
<p>19 Verumtamen nunc mitte, et congrega ad me universum Israel in monte Carmeli, et prophetas Baal quadringentos quinquaginta, prophetasque lucorum quadringentos, qui comedunt de mensa Iezabel.</p>
<p>20 Misit Achab ad omnes filios Israel, et congregavit prophetas in monte Carmeli.</p>
<p>21 Accedens autem Elias ad omnem populum, ait: Usquequo claudicatis in duas partes? si Dominus est Deus, sequimini eum: si autem Baal, sequimini illum. Et non respondit ei populus verbum.</p>
<p>22 Et ait rursus Elias ad populum: Ego remansi propheta Domini solus: prophetæ autem Baal quadringenti et quinquaginta viri sunt.</p>
<p>23 Dentur nobis duo boves, et illi eligant sibi bovem unum, et in frustra cædentes ponant super ligna, ignem autem non supponant: et ego faciam bovem alterum, et imponam super ligna, ignem autem non supponam.</p>
<p>24 Invocate nomina deorum vestrorum, et ego invocabo nomen Domini mei: et Deus qui exaudierit per ignem, ipse sit Deus. Respondens omnis populus ait: Optima propositio.</p>
<p>25 Dixit ergo Elias prophetis Baal: Eligite vobis bovem unum, et facite primi, quia vos plures estis: et invocate nomina deorum vestrorum, ignemque non supponatis.</p>
<p>26 Qui cum tulissent bovem, quem dederat ei, fecerunt: et invocabant nomen Baal de mane usque ad meridiem, dicentes: Baal exaudi nos. Et non erat vox, nec qui responderet: transiliebantque altare quod fecerant.</p>
<p>27 Cumque esset iam meridies, illudebat illis Elias, dicens: Clamate voce maiore: Deus enim est, et forsitan loquitur, aut in diversorio est, aut in itinere, aut certe dormit, ut excitetur.</p>
<p>28 Clamabant ergo voce magna, et incidebant se iuxta ritum suum cultris et lanceolis, donec perfunderentur sanguine.</p>
<p>29 Postquam autem transiit meridies, et illis prophetantibus venerat tempus, quo sacrificium offerri solet, nec audiebatur vox, nec aliquis respondebat, nec attendebat orantes:</p>
<p>30 dixit Elias omni populo: Venite ad me. Et accedente ad se populo, curavit altare Domini, quod destructum fuerat.</p>
<p>31 Et tulit duodecim lapides iuxta numerum tribuum filiorum Iacob, ad quem factus est sermo Domini, dicens: Israel erit nomen tuum.</p>
<p>32 Et ædificavit de lapidibus altare in nomine Domini: fecitque aquæductum, quasi per duas aratiunculas in circuitu altaris,</p>
<p>33 et composuit ligna: divisitque per membra bovem, et posuit super ligna,</p>
<p>34 et ait: Implete quattuor hydrias aqua, et fundite super holocaustum, et super ligna. Rursumque dixit: Etiam secundo hoc facite. Qui cum fecissent secundo, ait: Etiam tertio idipsum facite. Feceruntque tertio,</p>
<p>35 et currebant aquæ circum altare, et fossa aquæductus repleta est.</p>
<p>36 Cumque iam tempus esset ut offerretur holocaustum, accedens Elias propheta, ait: Domine Deus Abraham, et Isaac, et Israel, ostende hodie quia tu es Deus Israel, et ego servus tuus, et iuxta præceptum tuum feci omnia verba hæc.</p>
<p>37 Exaudi me Domine, exaudi me: ut discat populus iste, quia tu es Dominus Deus, et tu convertisti cor eorum iterum.</p>
<p>38 Cecidit autem ignis Domini, et voravit holocaustum, et ligna, et lapides, pulverem quoque, et aquam, quæ erat in aquæductu lambens.</p>
<p>39 Quod cum vidisset omnis populus, cecidit in faciem suam, et ait: Dominus ipse est Deus, Dominus ipse est Deus.</p>
<p>40 Dixitque Elias ad eos: Apprehendite prophetas Baal, et ne unus quidem effugiat ex eis. Quos cum apprehendissent, duxit eos Elias ad Torrentem cison, et interfecit eos ibi.</p>
<p>41 Et ait Elias ad Achab: Ascende, comede, et bibe: quia sonus multæ pluviæ est.</p>
<p>42 Ascendit Achab ut comederet et biberet: Elias autem ascendit in verticem Carmeli, et pronus in terram posuit faciem suam inter genua sua,</p>
<p>43 et dixit ad puerum suum: Ascende, et prospice contra mare. Qui cum ascendisset, et contemplatus esset, ait: Non est quidquam. Et rursum ait illi: Revertere septem vicibus.</p>
<p>44 In septima autem vice, Ecce nubecula parva quasi vestigium hominis ascendebat de mari. Qui ait: Ascende, et dic Achab: Iunge currum tuum et descende, ne occupet te pluvia.</p>
<p>45 Cumque se verteret huc itaque illuc, ecce cæli contenebrati sunt, et nubes, et ventus, et facta est pluvia grandis. Ascendens itaque Achab abiit in Iezrahel:</p>
<p>46 et manus Domini facta est super Eliam, accinctisque lumbis currebat ante Achab, donec veniret in Iezrahel.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
