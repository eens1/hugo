<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 10</h1>

<div class="content">
<article>
<p>1 Muscæ morientes perdunt suavitatem unguenti. Pretiosior est sapientia et gloria, parva et ad tempus stultitia.</p>
<p>2 Cor sapientis in dextera eius, et cor stulti in sinistra illius.</p>
<p>3 Sed et in via stultus ambulans, cum ipse insipiens sit, omnes stultos æstimat.</p>
<p>4 Si spiritus potestatem habentis ascenderit super te, locum tuum ne demiseris: quia curatio faciet cessare peccata maxima.</p>
<p>5 Est malum quod vidi sub sole, quasi per errorem egrediens a facie principis:</p>
<p>6 positum stultum in dignitate sublimi, et divites sedere deorsum.</p>
<p>7 Vidi servos in equis: et principes ambulantes super terram quasi servos.</p>
<p>8 Qui fodit foveam, incidet in eam: et qui dissipat sepem, mordebit eum coluber.</p>
<p>9 Qui transfert lapides, affligetur in eis: et qui scindit ligna, vulnerabitur ab eis.</p>
<p>10 Si retusum fuerit ferrum, et hoc non ut prius, sed hebetatum fuerit, multo labore exacuetur, et post industriam sequetur sapientia.</p>
<p>11 Si mordeat serpens in silentio, nihil eo minus habet qui occulte detrahit.</p>
<p>12 Verba oris sapientis gratia: et labia insipientis præcipitabunt eum:</p>
<p>13 Initium verborum eius stultitia, et novissimum oris illius error pessimus.</p>
<p>14 Stultus verba multiplicat. Ignorat homo quid ante se fuerit: et quid post se futurum sit, quis ei poterit indicare?</p>
<p>15 Labor stultorum affliget eos, qui nesciunt in urbem pergere.</p>
<p>16 Væ tibi terra, cuius rex puer est, et cuius principes mane comedunt.</p>
<p>17 Beata terra, cuius rex nobilis est, et cuius principes vescuntur in tempore suo ad reficiendum, et non ad luxuriam.</p>
<p>18 In pigritiis humiliabitur contignatio, et in infirmitate manuum perstillabit domus.</p>
<p>19 In risum faciunt panem, et vinum ut epulentur viventes: et pecuniæ obediunt omnia.</p>
<p>20 In cogitatione tua regi ne detrahas, et in secreto cubiculi tui ne maledixeris diviti: quia et aves cæli portabunt vocem tuam, et qui habet pennas annunciabit sententiam.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
