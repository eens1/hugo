<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/26-ecclesiasticus/">
      <li>
      
         26 ecclesiasticus
      
      </a>
      </li>
   

   
      <a href="/fr/bible/vulgata/vetus-testamentum/26-ecclesiasticus/chap015/">
      <li>
      
         Chap015
      
      </a>
      </li>
   

   


</ol>
</nav>


<h1>Caput 15</h1>

<div class="content">
<article>
<p>1 Qui timet Deum, faciet bona: et qui continens est iustitiæ, apprehendet illam,</p>
<p>2 et obviabit illi quasi mater honorificata, et quasi mulier a virginitate suscipiet illum.</p>
<p>3 Cibabit illum pane vitæ et intellectus, et aqua sapientiæ salutaris potabit illum: et firmabitur in illo, et non flectetur:</p>
<p>4 et continebit illum, et non confundetur: et exaltabit illum apud proximos suos,</p>
<p>5 et in medio Ecclesiæ aperiet os eius, et adimplebit illum spiritu sapientiæ et intellectus, et stola gloriæ vestiet illum.</p>
<p>6 Iucunditatem et exultationem thesaurizabit super illum, et nomine æterno hereditabit illum.</p>
<p>7 Homines stulti non apprehendent illam, et homines sensati obviabunt illi, homines stulti non videbunt eam: longe enim abest a superbia et dolo.</p>
<p>8 viri mendaces non erunt illius memores: et viri veraces invenientur in illa, et successum habebunt usque ad inspectionem Dei.</p>
<p>9 Non est speciosa laus in ore peccatoris:</p>
<p>10 quoniam a Deo profecta est sapientia. sapientiæ enim Dei astabit laus, et in ore fideli abundabit, et dominator dabit eam illi.</p>
<p>11 Non dixeris: Per Deum abest: quæ enim odit ne feceris.</p>
<p>12 Non dicas: Ille me implanavit: non enim necessarii sunt ei homines impii.</p>
<p>13 Omne execramentum erroris odit Dominus, et non erit amabile timentibus eum.</p>
<p>14 Deus ab initio constituit hominem, et reliquit illum in manu consilii sui.</p>
<p>15 Adiecit mandata et præcepta sua:</p>
<p>16 si volueris mandata servare, conservabunt te, et in perpetuum fidem placitam facere.</p>
<p>17 Apposuit tibi aquam et ignem: ad quod volueris, porrige manum tuam.</p>
<p>18 Ante hominem vita et mors, bonum et malum: quod placuerit ei, dabitur illi:</p>
<p>19 quoniam multa sapientia Dei, et fortis in potentia, videns omnes sine intermissione.</p>
<p>20 Oculi Domini ad timentes eum, et ipse agnoscit omnem operam hominis.</p>
<p>21 Nemini mandavit impie agere, et nemini dedit spatium peccandi:</p>
<p>22 non enim concupiscit multitudinem filiorum infidelium et inutilium.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
