<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/26-ecclesiasticus/chap030/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/pdf.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/26-ecclesiasticus/">
      <li>
      
         26 ecclesiasticus
      
      </a>
      </li>
   

   
      <a href="/fr/bible/vulgata/vetus-testamentum/26-ecclesiasticus/chap030/">
      <li>
      
         Chap030
      
      </a>
      </li>
   

   


</ol>
</nav>


<h1>Caput 30</h1>

<div class="content">
<article>
<p>1 Qui diligit filium suum, assiduat illi flagella, ut laetetur in novissimo suo, et non palpet proximorum ostia.</p>
<p>2 Qui docet filium suum, laudabitur in illo, et in medio domesticorum in illo gloriabitur.</p>
<p>3 Qui docet filium suum, in zelum mittit inimicum, et in medio amicorum gloriabitur in illo.</p>
<p>4 Mortuus est pater eius, et quasi non est mortuus: similem enim reliquit sibi post se.</p>
<p>5 In vita sua vidit, et laetatus est in illo: in obitu suo non est contristatus, nec confusus est coram inimicis.</p>
<p>6 Reliquit enim defensorem domus contra inimicos, et amicis reddentem gratiam.</p>
<p>7 Pro animabus filiorum colligabit vulnera sua, et super omnem vocem turbabuntur viscera eius.</p>
<p>8 Equus indomitus evadit durus, et filius remissus evadet praeceps.</p>
<p>9 Lacta filium, et paventem te faciet: lude cum eo, et contristabit te.</p>
<p>10 Non corrideas illi: ne doleas, et in novissimo obstupescent dentes tui.</p>
<p>11 Non des illi potestatem in iuventute, et ne despicias cogitatus illius.</p>
<p>12 Curva cervicem eius in iuventute, et tunde latera eius dum infans est, ne forte induret, et non credat tibi, et erit tibi dolor animae.</p>
<p>13 Doce filium tuum, et operare in illo, ne in turpitudinem illius offendas.</p>
<p>14 Melior est pauper sanus, et fortis viribus, quam dives imbecillis et flagellatus malitia.</p>
<p>15 Salus animae in sanctitate iustitiae melior est omni auro et argento: et corpus validum quam census immensus.</p>
<p>16 Non est census super censum salutis corporis: et non est oblectamentum super cordis gaudium.</p>
<p>17 Melior est mors quam vita amara: et requies aeterna quam languor perseverans.</p>
<p>18 Bona abscondita in ore clauso, quasi appositiones epularum circumpositae sepulchro.</p>
<p>19 Quid proderit libatio idolo? nec enim manducabit, nec odorabit:</p>
<p>20 sic qui effugatur a Domino, portans mercedes iniquitatis:</p>
<p>21 videns oculis, et ingemiscens, sicut spado complectens virginem, et suspirans.</p>
<p>22 Tristitiam non des animae tuae, et non affligas temetipsum in consilio tuo.</p>
<p>23 Iucunditas cordis haec est vita hominis, et thesaurus sine defectione sanctitatis: et exultatio viri est longaevitas.</p>
<p>24 Miserere animae tuae placens Deo, et contine: congrega cor tuum in sanctitate eius, et tristitiam longe repelle a te.</p>
<p>25 Multos enim occidit tristitia, et non est utilitas in illa.</p>
<p>26 Zelus et iracundia minuunt dies, et ante tempus senectam adducet cogitatus.</p>
<p>27 Splendidum cor, et bonum in epulis est: epulae enim illius diligenter fiunt.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
