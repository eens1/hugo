<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/26-ecclesiasticus/">
      <li>
      
         26 ecclesiasticus
      
      </a>
      </li>
   

   
      <a href="/fr/bible/vulgata/vetus-testamentum/26-ecclesiasticus/chap029/">
      <li>
      
         Chap029
      
      </a>
      </li>
   

   


</ol>
</nav>


<h1>Caput 29</h1>

<div class="content">
<article>
<p>1 Qui facit misericordiam, fœneratur proximo suo: et qui prævalet manu, mandata servat.</p>
<p>2 Fœnerare proximo tuo in tempore necessitatis illius, et iterum redde proximo in tempore suo.</p>
<p>3 Confirma verbum, et fideliter age cum illo: et in omni tempore invenies quod tibi necessarium est.</p>
<p>4 Multi quasi inventionem æstimaverunt fœnus, et præstiterunt molestiam his, qui se adiuverunt.</p>
<p>5 Donec accipiant, osculantur manus dantis, et in promissionibus humiliant vocem suam:</p>
<p>6 et in tempore redditionis postulabit tempus, et loquetur verba tædii et murmurationum, et tempus causabitur:</p>
<p>7 si autem potuerit reddere, adversabitur, solidi vix reddet dimidium, et computabit illud quasi inventionem:</p>
<p>8 sin autem fraudabit illum pecunia sua, et possidebit illum inimicum gratis:</p>
<p>9 et convitia et maledicta reddet illi, et pro honore et beneficio reddet illi contumeliam.</p>
<p>10 Multi non causa nequitiæ non fœnerati sunt, sed fraudari gratis timuerunt.</p>
<p>11 Verumtamen super humilem animo fortior esto, et pro eleemosyna non trahas illum.</p>
<p>12 Propter mandatum assume pauperem: et propter inopiam eius ne dimittas eum vacuum.</p>
<p>13 Perde pecuniam propter fratrem et amicum tuum: et non abscondas illam sub lapide in perditionem.</p>
<p>14 Pone thesaurum tuum in præceptis Altissimi, et proderit tibi magis quam aurum.</p>
<p>15 Conclude eleemosynam in corde pauperis, et hæc pro te exorabit ab omni malo.</p>
<p>16 Super scutum potentis, et super lanceam</p>
<p>17 adversus inimicum tuum pugnabit.</p>
<p>18 Vir bonus fidem facit pro proximo suo: et qui perdiderit confusionem, derelinquet sibi.</p>
<p>19 Gratiam fideiussoris ne obliviscaris: dedit enim pro te animam suam.</p>
<p>20 Repromissorem fugit peccator et immundus.</p>
<p>21 Bona repromissoris sibi ascribit peccator: et ingratus sensu derelinquet liberantem se.</p>
<p>22 Vir repromittit de proximo suo: et cum perdiderit reverentiam, derelinquetur ab eo.</p>
<p>23 Repromissio nequissima multos perdidit dirigentes, et commovit illos quasi fluctus maris.</p>
<p>24 Viros potentes gyrans migrare fecit, et vagati sunt in gentibus alienis.</p>
<p>25 Peccator transgrediens mandatum Domini incidet in promissionem nequam: et qui conatur multa agere, incidet in iudicium.</p>
<p>26 Recupera proximum secundum virtutem tuam, et attende tibi ne incidas.</p>
<p>27 Initium vitæ hominis aqua et panis, et vestimentum, et domus protegens turpitudinem.</p>
<p>28 Melior est victus pauperis sub tegmine asserum, quam epulæ splendidæ in peregre sine domicilio.</p>
<p>29 Minimum pro magno placeat tibi, et improperium peregrinationis non audies.</p>
<p>30 Vita nequam hospitandi de domo in domum: et ubi hospitabitur, non fiducialiter aget, nec aperiet os.</p>
<p>31 Hospitabitur, et pascet, et potabit ingratos, et ad hæc amara audiet.</p>
<p>32 Transi hospes, et orna mensam: et quæ in manu habes, ciba ceteros.</p>
<p>33 Exi a facie honoris amicorum meorum: necessitudine domus meæ hospitio mihi factus est frater.</p>
<p>34 Gravia hæc homini habenti sensum: Correptio domus, et improperium fœneratoris.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>


</body>
</html>
