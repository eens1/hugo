<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 36</h1>

<div class="content">
<article>
<p>1 Miserere nostri Deus omnium, et respice nos, et ostende nobis lucem miserationum tuarum:</p>
<p>2 et immitte timorem tuum super Gentes, quæ non exquisierunt te, ut cognoscant quia non est Deus nisi tu, et enarrent magnalia tua.</p>
<p>3 Alleva manum tuam super Gentes alienas, ut videant potentiam tuam.</p>
<p>4 Sicut enim in conspectu eorum sanctificatus es in nobis, sic in conspectu nostro magnificaberis in eis,</p>
<p>5 ut cognoscant te, sicut et nos cognovimus quoniam non est Deus præter te Domine.</p>
<p>6 Innova signa, et immuta mirabilia.</p>
<p>7 Glorifica manum, et brachium dextrum.</p>
<p>8 Excita furorem, et effunde iram.</p>
<p>9 Tolle adversarium, et afflige inimicum.</p>
<p>10 Festina tempus, et memento finis, ut enarrent mirabilia tua.</p>
<p>11 In ira flammæ devoretur qui salvatur: et qui pessimant plebem tuam, inveniant perditionem.</p>
<p>12 Contere caput principum inimicorum, dicentium: Non est alius præter nos.</p>
<p>13 Congrega omnes tribus Iacob: ut cognoscant quia non est Deus nisi tu, et enarrent magnalia tua: et hereditabis eos, sicut ab initio.</p>
<p>14 Miserere plebi tuæ, super quam invocatum est nomen tuum: et Israel, quem coæquasti primogenito tuo.</p>
<p>15 Miserere civitati sanctificationis tuæ Ierusalem, civitati requiei tuæ.</p>
<p>16 Reple Sion inenarrabilibus verbis tuis, et gloria tua populum tuum.</p>
<p>17 Da testimonium his, qui ab initio creaturæ tuæ sunt, et suscita prædicationes, quas locuti sunt in nomine tuo prophetæ priores.</p>
<p>18 Da mercedem sustinentibus te, ut prophetæ tui fideles inveniantur: et exaudi orationes servorum tuorum</p>
<p>19 secundum benedictionem Aaron de populo tuo, et dirige nos in viam iustitiæ, et sciant omnes qui habitant terram, quia tu es Deus conspector sæculorum.</p>
<p>20 Omnem escam manducabit venter, et est cibus cibo melior.</p>
<p>21 Fauces contingunt cibum feræ, et cor sensatum verba mendacia.</p>
<p>22 Cor pravum dabit tristitiam, et homo peritus resistet illi.</p>
<p>23 Omnem masculum excipiet mulier: et est filia melior filia.</p>
<p>24 Species mulieris exhilarat faciem viri sui, et super omnem concupiscentiam hominis superducit desiderium.</p>
<p>25 Si est lingua curationis, est et mitigationis et misericordiæ: non est vir illius secundum filios hominum.</p>
<p>26 Qui possidet mulierem bonam, inchoat possessionem: adiutorium secundum illum est, et columna ut requies.</p>
<p>27 Ubi non est sepes, diripietur possessio: et ubi non est mulier, ingemiscit egens.</p>
<p>28 Quis credit ei, qui non habet nidum, et deflectens ubicumque obscuraverit, quasi succinctus latro exiliens de civitate in civitatem?</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
