<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/single.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/bible">Bible</a></li>

<li><a href="/fr/doctrine">Doctrine</a></li>

<li><a href="/fr/spiritualite">Spirtualit√©</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">üá¨üáß English</a></li>

</ul>

</nav>





<h1>Caput 13</h1>

<div class="content">
<article>
<p>1 Qui tetigerit picem, inquinabitur ab ea: et qui communicaverit superbo, induet superbiam.</p>
<p>2 Pondus super se tollat qui honestiori se communicat. Et ditiori te ne socius fueris.</p>
<p>3 Quid communicabit cacabus ad ollam? quando enim se colliserint, confringetur.</p>
<p>4 Dives iniuste egit, et fremet: pauper autem l√¶sus tacebit.</p>
<p>5 Si largitus fueris, assumet te: et si non habueris, derelinquet te.</p>
<p>6 Si habes, convivet tecum, et evacuabit te, et ipse non dolebit super te.</p>
<p>7 Si necessarius illi fueris, supplantabit te, et subridens spem dabit, narrans tibi bona, et dicet: Quid opus est tibi?</p>
<p>8 Et confundet te in cibis suis, donec te exinaniat bis, et ter: et in novissimo deridebit te: et postea videns derelinquet te, et caput suum movebit ad te.</p>
<p>9 Humiliare Deo, et expecta manus eius.</p>
<p>10 Attende ne seductus in stultitiam humilieris.</p>
<p>11 Noli esse humilis in sapientia tua, ne humiliatus in stultitiam seducaris.</p>
<p>12 Advocatus a potentiore discede: ex hoc enim magis te advocabit.</p>
<p>13 Ne improbus sis, ne impingaris: et ne longe sis ab eo, ne eas in oblivionem.</p>
<p>14 Ne retineas ex √¶quo loqui cum illo: nec credas multis verbis illius. ex multa enim loquela tentabit te, et subridens interrogabit te de absconditis tuis.</p>
<p>15 Immitis animus illius conservabit verba tua: et non parcet de malitia, et de vinculis.</p>
<p>16 Cave tibi, et attende diligenter auditui tuo: quoniam cum subversione tua ambulas.</p>
<p>17 Audiens vero illa quasi in somnis vide, et vigilabis.</p>
<p>18 Omni vita tua dilige Deum, et invoca illum in salute tua.</p>
<p>19 Omne animal diligit simile sibi: sic et omnis homo proximum sibi.</p>
<p>20 Omnis caro ad similem sibi coniungetur, et omnis homo simili sui sociabitur.</p>
<p>21 Si communicabit lupus agno aliquando, sic peccator iusto.</p>
<p>22 Qu√¶ communicatio sancto homini ad canem? aut qu√¶ pars diviti ad pauperem?</p>
<p>23 Venatio leonis onager in eremo: sic et pascua divitum, sunt pauperes.</p>
<p>24 Et sicut abominatio est superbo humilitas: sic et execratio divitis pauper.</p>
<p>25 Dives commotus confirmatur ab amicis suis: humilis autem cum ceciderit expelletur et a notis.</p>
<p>26 Diviti decepto multi recuperatores: locutus est superbia, et iustificaverunt illum.</p>
<p>27 humilis deceptus est, insuper et arguitur: locutus est sensate, et non est datus ei locus.</p>
<p>28 Dives locutus est, et omnes tacuerunt, et verbum illius usque ad nubes perducent.</p>
<p>29 Pauper locutus est, et dicunt: Quis est hic? et si offenderit, subvertent illum.</p>
<p>30 Bona est substantia, cui non est peccatum in conscientia: et nequissima paupertas in ore impii.</p>
<p>31 Cor hominis immutat faciem illius, sive in bona, sive in mala.</p>
<p>32 Vestigium cordis boni, et faciem bonam difficile invenies, et cum labore.</p>

</article>
</div>


</main>

<footer>


	<p>Les r√©f√©rences dans les notes de bas de page sont g√©n√©ralement donn√©es sous forme condens√©e. Les r√©f√©rences compl√®tes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
