<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">üá¨üáß English</a></li>

</ul>

</nav>





<h1>Caput 8</h1>

<div class="content">
<article>
<p>1 Non litiges cum homine potente, ne forte incidas in manus illius.</p>
<p>2 Non contendas cum viro locuplete, ne forte contra te constituat litem tibi.</p>
<p>3 multos enim perdidit aurum et argentum, et usque ad cor regum extendit, et convertit.</p>
<p>4 Non litiges cum homine linguato, et non strues in ignem illius ligna.</p>
<p>5 Non communices homini indocto, ne male de progenie tua loquatur.</p>
<p>6 Ne despicias hominem avertentem se a peccato, neque improperes ei. memento quoniam omnes in correptione sumus.</p>
<p>7 Ne spernas hominem in sua senectute: etenim ex nobis senescunt.</p>
<p>8 Noli de mortuo inimico tuo gaudere: sciens quoniam omnes morimur, et in gaudium nolumus venire.</p>
<p>9 Ne despicias narrationem presbyterorum sapientium, et in proverbiis eorum conversare.</p>
<p>10 ab ipsis enim disces sapientiam, et doctrinam intellectus, et servire magnatis sine querela.</p>
<p>11 Non te pr√¶tereat narratio seniorum: ipsi enim didicerunt a patribus suis:</p>
<p>12 quoniam ab ipsis disces intellectum, et in tempore necessitatis dare responsum.</p>
<p>13 Non incendas carbones peccatorum arguens eos, et ne incendaris flamma ignis peccatorum illorum.</p>
<p>14 Ne contra faciem stes contumeliosi, ne sedeat quasi insidiator ori tuo.</p>
<p>15 Noli f≈ìnerari homini fortiori te: quod si f≈ìneraveris, quasi perditum habe.</p>
<p>16 Non spondeas super virtutem tuam: quod si spoponderis, quasi restituens cogita.</p>
<p>17 Non iudices contra iudicem: quoniam secundum quod iustum est iudicat.</p>
<p>18 Cum audace non eas in via, ne forte gravet mala sua in te: ipse enim secundum voluntatem suam vadit, et simul cum stultitia illius peries.</p>
<p>19 Cum iracundo non facias rixam, et cum audace non eas in desertum: quoniam quasi nihil est ante illum sanguis, et ubi non est adiutorium, elidet te.</p>
<p>20 Cum fatuis consilium non habeas: non enim poterunt diligere nisi qu√¶ eis placent.</p>
<p>21 Coram extraneo ne facias consilium: nescis enim quid pariet.</p>
<p>22 Non omni homini cor tuum manifestes: ne forte inferat tibi gratiam falsam, et convicietur tibi.</p>

</article>
</div>


</main>

<footer>


	<p>Les r√©f√©rences dans les notes de bas de page sont g√©n√©ralement donn√©es sous forme condens√©e. Les r√©f√©rences compl√®tes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
