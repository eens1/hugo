<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 31</h1>

<div class="content">
<article>
<p>1 Vigilia honestatis tabefaciet carnes, et cogitatus illius auferet somnum.</p>
<p>2 Cogitatus præscientiæ avertit sensum, et infirmitas gravis sobriam facit animam.</p>
<p>3 Laboravit dives in congregatione substantiæ, et in requie sua replebitur bonis suis.</p>
<p>4 Laboravit pauper in diminutione victus, et in fine inops fit.</p>
<p>5 Qui aurum diligit, non iustificabitur: et qui insequitur consumptionem replebitur ex ea.</p>
<p>6 Multi dati sunt in auri casus, et facta est in specie ipsius perditio illorum.</p>
<p>7 Lignum offensionis est aurum sacrificantium: væ illis, qui sectantur illud, et omnis imprudens deperiet in illo.</p>
<p>8 Beatus dives, qui inventus est sine macula: et qui post aurum non abiit, nec speravit in pecunia, et thesauris.</p>
<p>9 Quis est hic, et laudabimus eum? fecit enim mirabilia in vita sua.</p>
<p>10 Qui probatus est in illo, et perfectus est, erit illi gloria æterna: qui potuit transgredi, et non est transgressus: facere mala, et non fecit:</p>
<p>11 ideo stabilita sunt bona illius in Domino, et eleemosynas illius enarrabit omnis Ecclesia sanctorum.</p>
<p>12 Supra mensam magnam sedisti? non aperias super illam faucem tuam prior.</p>
<p>13 Non dicas sic: Multa sunt, quæ super illam sunt:</p>
<p>14 memento quoniam malus est oculus nequam.</p>
<p>15 Nequius oculo quid creatum est? ideo ab omni facie sua lacrymabitur. cum viderit,</p>
<p>16 ne extendas manum tuam prior, et invidia contaminatus erubescas.</p>
<p>17 Ne comprimaris in convivio.</p>
<p>18 Intellige quæ sunt proximi tui ex teipso:</p>
<p>19 utere quasi homo frugi his, quæ tibi apponuntur: ne, cum manducas multum, odio habearis.</p>
<p>20 Cessa prior causa disciplinæ: et noli nimius esse, ne forte offendas.</p>
<p>21 Et si in medio multorum sedisti, prior illis ne extendas manum tuam, nec prior poscas bibere.</p>
<p>22 Quam sufficens est homini eruditio vinum exiguum, et in dormiendo non laborabis ab illo, et non senties dolorem.</p>
<p>23 Vigilia, cholera, et tortura viro infrunito:</p>
<p>24 somnus sanitatis in homine parco. dormiet usque mane, et anima illius cum ipso delectabitur.</p>
<p>25 Et si coactus fueris in edendo multum, surge e medio, evome: et refrigerabit te, et non adduces corpori tuo infirmitatem.</p>
<p>26 Audi me fili, et ne spernas me: et in novissimo invenies verba mea.</p>
<p>27 In omnibus operibus tuis esto velox, et omnis infirmitas non occurret tibi.</p>
<p>28 Splendidum in panibus benedicent labia multorum, et testimonium veritatis illius fidele.</p>
<p>29 Nequissimo in pane murmurabit civitas, et testimonium nequitiæ illius verum est.</p>
<p>30 Diligentes in vino noli provocare: multos enim exterminavit vinum.</p>
<p>31 Ignis probat ferrum durum: sic vinum corda superborum arguet in ebrietate potatum.</p>
<p>32 Æqua vita hominibus vinum in sobrietate: si bibas illud moderate, eris sobrius.</p>
<p>33 Quæ vita est ei, qui minuitur vino?</p>
<p>34 Quid defraudat vitam? Mors.</p>
<p>35 Vinum in iucunditatem creatum est, et non in ebrietatem, ab initio.</p>
<p>36 Exultatio animæ et cordis vinum moderate potatum.</p>
<p>37 Sanitas est animæ et corpori sobrius potus.</p>
<p>38 Vinum multum potatum irritationem, et iram, et ruinas multas facit.</p>
<p>39 Amaritudo animæ vinum multum potatum.</p>
<p>40 Ebrietatis animositas, imprudentis offensio, minorans virtutem, et faciens vulnera.</p>
<p>41 In convivio vini non arguas proximum: et non despicias eum in iucunditate illius:</p>
<p>42 verba improperii non dicas illi: et non premas illum repetendo.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
