<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">

EN
</a>
</li>


</ul>

</nav>





<h1>Caput 12</h1>

<div class="content">
<article>
<p>1 Si benefeceris, scito cui feceris, et erit gratia in bonis tuis multa.</p>
<p>2 Benefac iusto, et invenies retributionem magnam: et si non ab ipso, certe a Domino.</p>
<p>3 Non est enim ei bene qui assiduus est in malis, et eleemosynas non danti: quoniam et Altissimus odio habet peccatores, et misertus est pœnitentibus.</p>
<p>4 Da misericordi, et ne suscipias peccatorem: et impiis et peccatoribus reddet vindictam, custodiens eos in diem vindictæ.</p>
<p>5 Da bono, et non receperis peccatorem.</p>
<p>6 Benefac humili, et non dederis impio: prohibe panes illi dari ne in ipsis potentior te sit:</p>
<p>7 nam duplicia mala invenies in omnibus bonis, quæcumque feceris illi: quoniam et Altissimus odio habet peccatores, et impiis reddet vindictam.</p>
<p>8 Non agnoscetur in bonis amicus, et non abscondetur in malis inimicus.</p>
<p>9 In bonis viri, inimici illius in tristitia: et in malitia illius, amicus agnitus est.</p>
<p>10 Non credas inimico tuo in æternum: sicut enim æramentum, æruginat nequitia illius:</p>
<p>11 et si humiliatus vadat curvus, adiice animum tuum, et custodi te ab illo.</p>
<p>12 Non statuas illum penes te, nec sedeat ad dexteram tuam, ne forte conversus in locum tuum, inquirat cathedram tuam: et in novissimo agnosces verba mea, et in sermonibus meis stimuleris.</p>
<p>13 Quis miserebitur incantatori a serpente percusso, et omnibus, qui appropiant bestiis? et sic qui comitatur cum viro iniquo, et obvolutus est in peccatis eius.</p>
<p>14 Una hora tecum permanebit: si autem declinaveris, non supportabit.</p>
<p>15 In labiis suis indulcat inimicus, et in corde suo insidiatur ut subvertat te in foveam.</p>
<p>16 In oculis suis lacrymatur inimicus: et si invenerit tempus, non satiabitur sanguine:</p>
<p>17 et si incurrerint tibi mala, invenies eum illic priorem.</p>
<p>18 In oculis suis lacrymatur inimicus, et quasi adiuvans suffodiet plantas tuas.</p>
<p>19 Caput suum movebit, et plaudet manu, et multa susurrans commutabit vultum suum.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
