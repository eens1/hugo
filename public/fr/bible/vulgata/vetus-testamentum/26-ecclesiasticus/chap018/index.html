<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 18</h1>

<div class="content">
<article>
<p>1 Qui vivet in æternum, creavit omnia simul. Deus solus iustificabitur, et manet invictus rex in æternum.</p>
<p>2 Quis sufficit enarrare opera illius?</p>
<p>3 Quis enim investigabit magnalia eius?</p>
<p>4 Virtutem autem magnitudinis eius quis enunciabit? aut quis adiiciet enarrare misericordiam eius?</p>
<p>5 Non est minuere, neque adiicere, nec est invenire magnalia Dei.</p>
<p>6 Cum consummaverit homo, tunc incipiet: et cum quieverit, aporiabitur.</p>
<p>7 Quid est homo, et quæ est gratia illius? et quid bonum, aut quid nequam illius?</p>
<p>8 Numerus dierum hominum ut multum centum anni: quasi gutta aquæ maris deputati sunt: et sicut calculus arenæ, sic exigui anni in die ævi.</p>
<p>9 Propter hoc patiens est Deus in illis, et effundit super eos misericordiam suam.</p>
<p>10 Vidit præsumptionem cordis eorum quoniam mala est, et cognovit subversionem illorum quoniam nequam est.</p>
<p>11 Ideo adimplevit propitiationem suam in illis, et ostendit eis viam æquitatis.</p>
<p>12 Miseratio hominis circa proximum suum: misericordia autem Dei super omnem carnem.</p>
<p>13 Qui misericordiam habet, docet, et erudit quasi pastor gregem suum.</p>
<p>14 Miseretur excipientis doctrinam miserationis, et qui festinat in iudiciis eius.</p>
<p>15 Fili in bonis non des querelam, et in omni dato non des tristitiam verbi mali.</p>
<p>16 Nonne ardorem refrigerabit ros? sic et verbum melius quam datum.</p>
<p>17 Nonne ecce verbum super datum bonum? sed utraque cum homine iustificato.</p>
<p>18 Stultus acriter improperabit: et datus indisciplinati tabescere facit oculos.</p>
<p>19 Ante iudicium para iustitiam tibi, et antequam loquaris disce.</p>
<p>20 Ante languorem adhibe medicinam, et ante iudicium interroga teipsum, et in conspectu Dei invenies propitiationem.</p>
<p>21 Ante languorem humilia te, et in tempore infirmitatis ostende conversationem tuam.</p>
<p>22 Non impediaris orare semper, et ne verearis usque ad mortem iustificari: quoniam merces Dei manet in æternum.</p>
<p>23 Ante orationem præpara animam tuam: et noli esse quasi homo qui tentat Deum.</p>
<p>24 Memento iræ in die consummationis, et tempus retributionis in conversatione faciei.</p>
<p>25 Memento paupertatis in tempore abundantiæ, et necessitatum paupertatis in die divitiarum.</p>
<p>26 A mane usque ad vesperam immutabitur tempus, et hæc omnia citata in oculis Dei.</p>
<p>27 Homo sapiens in omnibus metuet, et in diebus delictorum attendet ab inertia.</p>
<p>28 Omnis astutus agnoscit sapientiam, et invenienti eam dabit confessionem.</p>
<p>29 Sensati in verbis et ipsi sapienter egerunt: et intellexerunt veritatem et iustitiam, et impleverunt proverbia et iudicia.</p>
<p>30 Post concupiscentias tuas non eas, et a voluntate tua avertere.</p>
<p>31 Si præstes animæ tuæ concupiscentias eius, faciat te in gaudium inimicis tuis.</p>
<p>32 Ne oblecteris in turbis nec in modicis: assidua enim est commissio illorum.</p>
<p>33 Ne fueris mediocris in contentione ex fœnore, et est tibi nihil in sacculo: eris enim invidus vitæ tuæ.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
