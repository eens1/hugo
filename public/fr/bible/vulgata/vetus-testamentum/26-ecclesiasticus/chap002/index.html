<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 2</h1>

<div class="content">
<article>
<p>1 Fili accedens ad servitutem Dei, sta in iustitia, et timore, et præpara animam tuam ad tentationem.</p>
<p>2 Deprime cor tuum, et sustine: inclina aurem tuam, et suscipe verba intellectus: et ne festines in tempore obductionis.</p>
<p>3 Sustine sustentationes Dei: coniungere Deo, et sustine, ut crescat in novissimo vita tua.</p>
<p>4 Omne, quod tibi applicitum fuerit, accipe: et in dolore sustine, et in humilitate tua patientiam habe:</p>
<p>5 quoniam in igne probatur aurum et argentum, homines vero receptibiles in camino humiliationis.</p>
<p>6 Crede Deo, et recuperabit te. et dirige viam tuam, et spera in illum. Serva timorem illius, et in illo veterasce.</p>
<p>7 Metuentes Dominum sustinete misericordiam eius: et non deflectatis ab illo ne cadatis.</p>
<p>8 Qui timetis Dominum, credite illi: et non evacuabitur merces vestra.</p>
<p>9 Qui timetis Dominum, sperate in illum: et in oblectationem veniet vobis misericordia.</p>
<p>10 Qui timetis Dominum diligite illum, et illuminabuntur corda vestra.</p>
<p>11 Respicite filii nationes hominum: et scitote quia nullus speravit in Domino, et confusus est.</p>
<p>12 Quis enim permansit in mandatis eius, et derelictus est? aut quis invocavit eum, et despexit illum?</p>
<p>13 Quoniam pius et misericors est Deus, et remittet in die tribulationis peccata: et protector est omnibus exquirentibus se in veritate.</p>
<p>14 Væ duplici corde, et labiis scelestis, et manibus malefacientibus, et peccatori terram ingredienti duabus viis.</p>
<p>15 Væ dissolutis corde, qui non credunt Deo: et ideo non protegentur ab eo.</p>
<p>16 Væ his, qui perdiderunt sustinentiam, et qui dereliquerunt vias rectas, et diverterunt in vias pravas.</p>
<p>17 Et quid facient, cum inspicere cœperit Dominus?</p>
<p>18 Qui timent Dominum, non erunt incredibiles verbo illius: et qui diligunt illum, conservabunt viam illius.</p>
<p>19 Qui timent Dominum, inquirent quæ beneplacita sunt ei: et qui diligunt eum, replebuntur lege ipsius.</p>
<p>20 Qui timent Dominum, præparabunt corda sua, et in conspectu illius sanctificabunt animas suas.</p>
<p>21 Qui timent Dominum, custodiunt mandata illius, et patientiam habebunt usque ad inspectionem illius,</p>
<p>22 dicentes: Si pœnitentiam non egerimus, incidemus in manus Domini, et non in manus hominum.</p>
<p>23 Secundum enim magnitudinem ipsius, sic et misericordia illius cum ipso est.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
