<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/26-ecclesiasticus/">
      <li>
      
         26 ecclesiasticus
      
      </a>
      </li>
   

   
      <a href="/fr/bible/vulgata/vetus-testamentum/26-ecclesiasticus/chap033/">
      <li>
      
         Chap033
      
      </a>
      </li>
   

   


</ol>
</nav>


<h1>Caput 33</h1>

<div class="content">
<article>
<p>1 Timenti Dominum non occurrent mala, sed in tentatione Deus illum conservabit, et liberabit a malis.</p>
<p>2 Sapiens non odit mandata et iustitias, et non illidetur quasi in procella navis.</p>
<p>3 Homo sensatus credit legi Dei, et lex illi fidelis.</p>
<p>4 Qui interrogationem manifestat, parabit verbum, et sic deprecatus exaudietur, et conservabit disciplinam, et tunc respondebit.</p>
<p>5 Præcordia fatui quasi rota carri: et quasi axis versatilis cogitatus illius.</p>
<p>6 Equus emissarius, sic et amicus subsannator, sub omni suprasedente hinnit.</p>
<p>7 Quare dies diem superat, et iterum lux lucem, et annus annum a sole?</p>
<p>8 A Domini scientia separati sunt, facto sole, et præceptum custodiente.</p>
<p>9 Et immutavit tempora, et dies festos ipsorum, et in illis dies festos celebraverunt ad horam.</p>
<p>10 Ex ipsis exaltavit et magnificavit Deus, et ex ipsis posuit in numerum dierum. Et omnes homines de solo, et ex terra, unde creatus est Adam.</p>
<p>11 In multitudine disciplinæ Dominus separavit eos, et immutavit vias eorum.</p>
<p>12 Ex ipsis benedixit, et exaltavit: et ex ipsis sanctificavit, et ad se applicavit: et ex ipsis maledixit, et humiliavit, et convertit illos a separatione ipsorum.</p>
<p>13 Quasi lutum figuli in manu ipsius, plasmare illud et disponere.</p>
<p>14 Omnes viæ eius secundum dispositionem eius: sic homo in manu illius, qui se fecit, et reddet illi secundum iudicium suum.</p>
<p>15 Contra malum bonum est, et contra mortem vita: sic et contra virum iustum peccator. Et sic intuere in omnia opera Altissimi. Duo et duo, et unum contra unum.</p>
<p>16 Et ego novissimus evigilavi, et quasi qui colligit acinos post vindemiatores.</p>
<p>17 In benedictione Dei et ipse speravi: et quasi qui vindemiat, replevi torcular.</p>
<p>18 Respicite quoniam non mihi soli laboravi, sed omnibus exquirentibus disciplinam.</p>
<p>19 Audite me magnates, et omnes populi, et rectores Ecclesiæ auribus percipite.</p>
<p>20 Filio et mulieri, fratri et amico non des potestatem super te in vita tua: et non dederis alii possessionem tuam: ne forte pœniteat te, et depreceris pro illis.</p>
<p>21 Dum adhuc superes et aspiras, non immutabit te omnis caro.</p>
<p>22 Melius est enim ut filii tui te rogent, quam te respicere in manus filiorum tuorum.</p>
<p>23 In omnibus operibus tuis præcellens esto.</p>
<p>24 Ne dederis maculam in gloria tua. In die consummationis dierum vitæ tuæ, et in tempore exitus tui distribue hereditatem tuam.</p>
<p>25 Cibaria, et virga, et onus asino: panis, et disciplina, et opus servo.</p>
<p>26 Operatur in disciplina, et quærit requiescere: laxa manus illi, et quærit libertatem.</p>
<p>27 Iugum et lorum curvant collum durum, et servum inclinant operationes assiduæ.</p>
<p>28 Servo malevolo tortura et compedes, mitte illum in operationem, ne vacet:</p>
<p>29 multam enim malitiam docuit otiositas.</p>
<p>30 In opera constitue eum: sic enim condecet illum. Quod si non obaudierit, curva illum compedibus, et non amplifices super omnem carnem: verum sine iudicio nihil facias grave.</p>
<p>31 Si est tibi servus fidelis, sit tibi quasi anima tua: quasi fratrem sic eum tracta: quoniam in sanguine animæ comparasti illum.</p>
<p>32 Si læseris eum iniuste, in fugam convertetur:</p>
<p>33 et si extollens discesserit: quem quæras, et in qua via quæras illum, nescis.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>


</body>
</html>
