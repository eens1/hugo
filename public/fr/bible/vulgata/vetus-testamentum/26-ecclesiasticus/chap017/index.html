<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 17</h1>

<div class="content">
<article>
<p>1 Deus creavit de terra hominem, et secundum imaginem suam fecit illum.</p>
<p>2 Et iterum convertit illum in ipsam, et secundum se vestivit illum virtute.</p>
<p>3 Numerum dierum, et tempus dedit illi, et dedit illi potestatem eorum, quæ sunt super terram.</p>
<p>4 Posuit timorem illius super omnem carnem, et dominatus est bestiarum et volatilium.</p>
<p>5 Creavit ex ipso adiutorium simile sibi: consilium, et linguam, et oculos, et aures, et cor dedit illis excogitandi: et disciplina intellectus replevit illos.</p>
<p>6 Creavit illis scientiam spiritus, sensu implevit cor illorum, et mala et bona ostendit illis.</p>
<p>7 Posuit oculum suum super corda illorum ostendere illis magnalia operum suorum,</p>
<p>8 ut nomen sanctificationis collaudent: et gloriari in mirabilibus illius, ut magnalia enarrent operum eius.</p>
<p>9 Addidit illis disciplinam, et legem vitæ hereditavit illos.</p>
<p>10 Testamentum æternum constituit cum illis, et iustitiam et iudicia sua ostendit illis.</p>
<p>11 Et magnalia honoris eius vidit oculus illorum, et honorem vocis audierunt aures illorum, et dixit illis: Attendite ab omni iniquo.</p>
<p>12 Et mandavit illis unicuique de proximo suo.</p>
<p>13 Viæ illorum coram ipso sunt semper, non sunt absconsæ ab oculis ipsius.</p>
<p>14 In unamquamque gentem præposuit rectorem:</p>
<p>15 et pars Dei, Israel facta est manifesta.</p>
<p>16 Et omnia opera illorum velut sol in conspectu Dei: et oculi eius sine intermissione inspicientes in viis eorum.</p>
<p>17 Non sunt absconsa testamenta per iniquitatem illorum, et omnes iniquitates eorum in conspectu Dei.</p>
<p>18 Eleemosyna viri quasi signaculum cum ipso, et gratiam hominis quasi pupillam conservabit:</p>
<p>19 et postea resurget, et retribuet illis retributionem, unicuique in caput ipsorum, et convertet in interiores partes terræ.</p>
<p>20 Pœnitentibus autem dedit viam iustitiæ, et confirmavit deficientes sustinere, et destinavit illis sortem veritatis.</p>
<p>21 Convertere ad Dominum, et relinque peccata tua:</p>
<p>22 precare ante faciem Domini, et minue offendicula.</p>
<p>23 Revertere ad Dominum, et avertere ab iniustitia tua, et nimis odito execrationem:</p>
<p>24 et cognosce iustitias et iudicia Dei, et sta in sorte propositionis, et orationis altissimi Dei.</p>
<p>25 In partes vade sæculi sancti, cum vivis et dantibus confessionem Deo.</p>
<p>26 Non demoreris in errore impiorum, ante mortem confitere. A mortuo quasi nihil, perit confessio.</p>
<p>27 Confiteberis vivens, vivus et sanus confiteberis: et laudabis Deum, et gloriaberis in miserationibus illius.</p>
<p>28 Quam magna misericordia Domini, et propitiatio illius convertentibus ad se!</p>
<p>29 Nec enim omnia possunt esse in hominibus, quoniam non est immortalis filius hominis, et in vanitate malitiæ placuerunt.</p>
<p>30 Quid lucidius sole? et hic deficiet. Aut quid nequius quam quod excogitavit caro et sanguis? et hoc arguetur.</p>
<p>31 Virtutem altitudinis cæli ipse conspicit: et omnes homines terra et cinis.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
