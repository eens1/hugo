<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">

EN
</a>
</li>


</ul>

</nav>





<h1>Caput 24</h1>

<div class="content">
<article>
<p>1 Sapientia laudabit animam suam, et in Deo honorabitur, et in medio populi sui gloriabitur,</p>
<p>2 et in ecclesiis Altissimi aperiet os suum, et in conspectu virtutis illius gloriabitur,</p>
<p>3 et in medio populi sui exaltabitur, et in plenitudine sancta admirabitur,</p>
<p>4 et in multitudine electorum habebit laudem, et inter benedictos benedicetur, dicens:</p>
<p>5 Ego ex ore Altissimi prodivi primogenita ante omnem creaturam:</p>
<p>6 Ego feci in cælis ut oriretur lumen indeficiens, et sicut nebula texi omnem terram:</p>
<p>7 Ego in altissimis habitavi, et thronus meus in columna nubis.</p>
<p>8 Gyrum cæli circuivi sola, et profundum abyssi penetravi, in fluctibus maris ambulavi,</p>
<p>9 et in omni terra steti: et in omni populo,</p>
<p>10 et in omni gente primatum habui:</p>
<p>11 et omnium excellentium et humilium corda virtute calcavi: et in his omnibus requiem quæsivi, et in hereditate Domini morabor.</p>
<p>12 Tunc præcepit, et dixit mihi Creator omnium: et qui creavit me, requievit in tabernaculo meo,</p>
<p>13 et dixit mihi: In Iacob inhabita, et in Israel hereditare, et in electis meis mitte radices.</p>
<p>14 Ab initio, et ante sæcula creata sum, et usque ad futurum sæculum non desinam, et in habitatione sancta coram ipso ministravi.</p>
<p>15 Et sic in Sion firmata sum, et in civitate sanctificata similiter requievi, et in Ierusalem potestas mea.</p>
<p>16 Et radicavi in populo honorificato, et in parte Dei mei hereditas illius, et in plenitudine sanctorum detentio mea.</p>
<p>17 Quasi cedrus exaltata sum in Libano, et quasi cypressus in monte Sion:</p>
<p>18 quasi palma exaltata sum in Cades, et quasi plantatio rosæ in Iericho:</p>
<p>19 Quasi oliva speciosa in campis, et quasi platanus exaltata sum iuxta aquam in plateis.</p>
<p>20 Sicut cinnamomum, et balsamum aromatizans odorem dedi: quasi myrrha electa dedi suavitatem odoris:</p>
<p>21 et quasi storax, et galbanus, et ungula, et gutta, et quasi Libanus non incisus vaporavi habitationem meam, et quasi balsamum non mistum odor meus.</p>
<p>22 Ego quasi terebinthus extendi ramos meos, et rami mei honoris et gratiæ.</p>
<p>23 Ego quasi vitis fructificavi suavitatem odoris: et flores mei fructus honoris et honestatis.</p>
<p>24 Ego mater pulchræ dilectionis, et timoris, et agnitionis, et sanctæ spei.</p>
<p>25 In me gratia omnis viæ et veritatis, in me omnis spes vitæ et virtutis.</p>
<p>26 Transite ad me omnes qui concupiscitis me, et a generationibus meis implemini:</p>
<p>27 Spiritus enim meus super mel dulcis, et hereditas mea super mel et favum:</p>
<p>28 Memoria mea in generatione sæculorum.</p>
<p>29 Qui edunt me, adhuc esurient: et qui bibunt me, adhuc sitient.</p>
<p>30 Qui audit me, non confundetur: et qui operantur in me, non peccabunt:</p>
<p>31 Qui elucidant me, vitam æternam habebunt.</p>
<p>32 Hæc omnia liber vitæ, et testamentum Altissimi, et agnitio veritatis.</p>
<p>33 Legem mandavit Moyses in præceptis iustitiarum, et hereditatem domui Iacob, et Israel promissiones.</p>
<p>34 Posuit David puero suo excitare regem ex ipso fortissimum, et in throno honoris sedentem in sempiternum.</p>
<p>35 Qui implet quasi Phison sapientiam, et sicut Tigris in diebus novorum.</p>
<p>36 Qui adimplet quasi Euphrates sensum: qui multiplicat quasi Iordanis in tempore messis.</p>
<p>37 Qui mittit disciplinam sicut lucem, et assistens quasi Gehon in die vindemiæ.</p>
<p>38 Qui perficit primus scire ipsam, et infirmior non investigabit eam.</p>
<p>39 A mari enim abundavit cogitatio eius, et consilium illius ab abysso magna.</p>
<p>40 Ego sapientiam effudi flumina.</p>
<p>41 Ego quasi trames aquæ immensæ de fluvio, ego quasi fluvii dioryx, et sicut aquæductus exivi de paradiso.</p>
<p>42 dixi: Rigabo hortum meum plantationum, et inebriabo prati mei fructum.</p>
<p>43 Et ecce factus est mihi trames abundans, et fluvius meus appropinquavit ad mare:</p>
<p>44 quoniam doctrinam quasi antelucanum illumino omnibus, et enarrabo illam usque ad longinquum.</p>
<p>45 Penetrabo omnes inferiores partes terræ, et inspiciam omnes dormientes, et illuminabo omnes sperantes in Domino.</p>
<p>46 Adhuc doctrinam quasi prophetiam effundam, et relinquam illam quærentibus sapientiam, et non desinam in progenies illorum usque in ævum sanctum.</p>
<p>47 Videte quoniam non soli mihi laboravi, sed omnibus exquirentibus veritatem.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
