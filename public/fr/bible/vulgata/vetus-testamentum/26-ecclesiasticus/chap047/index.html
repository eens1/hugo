<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 47</h1>

<div class="content">
<article>
<p>1 Post hæc surrexit Nathan propheta in diebus David.</p>
<p>2 Et quasi adeps separatus a carne, sic David a filiis Israel.</p>
<p>3 Cum leonibus lusit quasi cum agnis: et in ursis similiter fecit sicut in agnis ovium in iuventute sua.</p>
<p>4 Numquid non occidit gigantem, et abstulit opprobrium de gente?</p>
<p>5 In tollendo manum, saxo fundæ deiecit exultationem Goliæ:</p>
<p>6 nam invocavit Dominum omnipotentem, et dedit in dextera eius tollere hominem fortem in bello, et exaltare cornu gentis suæ.</p>
<p>7 Sic in decem millibus glorificavit eum, et laudavit eum in benedictionibus Domini in offerendo illi coronam gloriæ:</p>
<p>8 contrivit enim inimicos undique, et extirpavit Philisthiim contrarios usque in hodiernum diem: contrivit cornu ipsorum usque in æternum.</p>
<p>9 In omni opere dedit confessionem Sancto, et Excelso in verbo gloriæ.</p>
<p>10 De omni corde suo laudavit Dominum, et dilexit Deum, qui fecit illum: et dedit illi contra inimicos potentiam:</p>
<p>11 Et stare fecit cantores contra altare, et in sono eorum dulces fecit modos.</p>
<p>12 et dedit in celebrationibus decus, et ornavit tempora usque ad consummationem vitæ, ut laudarent nomen sanctum Domini, et amplificarent mane Dei sanctitatem.</p>
<p>13 Dominus purgavit peccata ipsius, et exaltavit in æternum cornu eius: et dedit illi testamentum regni, et sedem gloriæ in Israel.</p>
<p>14 Post ipsum surrexit filius sensatus, et propter illum deiecit omnem potentiam inimicorum.</p>
<p>15 Salomon imperavit in diebus pacis, cui subiecit Deus omnes hostes, ut conderet domum in nomine suo, et pararet sanctitatem in sempiternum: quemadmodum eruditus es in iuventute tua,</p>
<p>16 et impletus es, quasi flumen, sapientia, et terram retexit anima tua.</p>
<p>17 Et replesti in comparationibus ænigmata: ad insulas longe divulgatum est nomen tuum, et dilectus es in pace tua.</p>
<p>18 In cantilenis, et proverbiis, et comparationibus, et interpretationibus miratæ sunt terræ,</p>
<p>19 et in nomine Domini Dei, cui est cognomen, Deus Israel.</p>
<p>20 Collegisti quasi auricalcum aurum, et ut plumbum complesti argentum,</p>
<p>21 et inclinasti femora tua mulieribus: potestatem habuisti in corpore tuo,</p>
<p>22 dedisti maculam in gloria tua, et profanasti semen tuum inducere iracundiam ad liberos tuos, et incitari stultitiam tuam,</p>
<p>23 ut faceres imperium bipartitum, et ex Ephraim imperare imperium durum.</p>
<p>24 Deus autem non derelinquet misericordiam suam, et non corrumpet, nec delebit opera sua, neque perdet a stirpe nepotes electi sui: et semen eius, qui diligit Dominum non corrumpet.</p>
<p>25 Dedit autem reliquum Iacob, et David de ipsa stirpe.</p>
<p>26 Et finem habuit Salomon cum patribus suis.</p>
<p>27 Et dereliquit post se de semine suo, gentis stultitiam,</p>
<p>28 et imminutum a prudentia, Roboam, qui avertit gentem consilio suo:</p>
<p>29 et Ieroboam filium Nabat, qui peccare fecit Israel, et dedit viam peccandi Ephraim, et plurima redundaverunt peccata ipsorum.</p>
<p>30 Valde averterunt illos a terra sua.</p>
<p>31 Et quæsivit omnes nequitias usque dum perveniret ad illos defensio, et ab omnibus peccatis liberavit eos.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
