<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/vetus-testamentum/16-nehemias/chap013/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/16-nehemias/">
      <li>
      
         16 nehemias
      
      </a>
      </li>
   

   
      <a href="/fr/bible/vulgata/vetus-testamentum/16-nehemias/chap013/">
      <li>
      
         Chap013
      
      </a>
      </li>
   

   


</ol>
</nav>


<h1>Caput 13</h1>

<div class="content">
<article>
<p>1 In die autem illo lectum est in volumine Moysi audiente populo: et inventum est scriptum in eo, quod non debeant introire Ammonites et Moabites in ecclesiam Dei usque in æternum:</p>
<p>2 eo quod non occurrerint filiis Israel cum pane et aqua: et conduxerint adversum eos Balaam, ad maledicendum eis: et convertit Deus noster maledictionem in benedictionem.</p>
<p>3 Factum est autem, cum audissent legem, separaverunt omnem alienigenam ab Israel.</p>
<p>4 Et super hoc erat Eliasib sacerdos, qui fuerat præpositus in gazophylacio domus Dei nostri, et proximus Tobiæ.</p>
<p>5 Fecit ergo sibi gazophylacium grande, et ibi erant ante eum reponentes munera, et thus, et vasa, et decimam frumenti, vini, et olei, partes Levitarum, et cantorum, et ianitorum, et primitias sacerdotales.</p>
<p>6 In omnibus autem his non fui in Ierusalem, quia anno trigesimo secundo Artaxerxis regis Babylonis veni ad regem, et in fine dierum rogavi regem.</p>
<p>7 Et veni in Ierusalem, et intellexi malum, quod fecerat Eliasib Tobiæ ut faceret ei thesaurum in vestibulis domus Dei.</p>
<p>8 Et malum mihi visum est valde. Et proieci vasa domus Tobiæ foras de gazophylacio:</p>
<p>9 præcepique et emundaverunt gazophylacia: et retuli ibi vasa domus Dei, sacrificium, et thus.</p>
<p>10 Et cognovi quod partes Levitarum non fuissent datæ: et fugisset unusquisque in regionem suam de Levitis, et cantoribus, et de his, qui ministrabant:</p>
<p>11 et egi causam adversus magistratus, et dixi: Quare dereliquimus domum Dei? Et congregavi eos, et feci stare in stationibus suis.</p>
<p>12 Et omnis Iuda apportabat decimam frumenti, vini, et olei in horrea.</p>
<p>13 Et constituimus super horrea Selemiam Sacerdotem, et Sadoc scribam, et Phadaiam de Levitis, et iuxta eos Hanan filium Zachur, filium Mathaniæ: quoniam fideles comprobati sunt, et ipsis creditæ sunt partes fratrum suorum.</p>
<p>14 Memento mei Deus meus pro hoc, et ne deleas miserationes meas, quas feci in domo Dei mei, et in ceremoniis eius.</p>
<p>15 In diebus illis vidi in Iuda calcantes torcularia in sabbato, portantes acervos, et onerantes super asinos vinum, et uvas, et ficus, et omne onus, et inferentes in Ierusalem die sabbati. Et contestatus sum ut in die qua vendere liceret, venderent.</p>
<p>16 Et Tyrii habitaverunt in ea inferentes pisces, et omnia venalia: et vendebant in sabbatis filiis Iuda in Ierusalem:</p>
<p>17 et obiurgavi optimates Iuda, et dixi eis: Quæ est hæc res mala, quam vos facitis et profanatis diem Sabbati?</p>
<p>18 Numquid non hæc fecerunt patres nostri, et adduxit Deus noster super nos omne malum hoc, et super civitatem hanc? Et vos additis iracundiam super Israel violando Sabbatum.</p>
<p>19 Factum est autem, cum quievissent portæ Ierusalem in die Sabbati, dixi: et clauserunt ianuas, et præcepi ut non aperirent eas usque post Sabbatum: et de pueris meis constitui super portas, ut nullus inferret onus in die Sabbati.</p>
<p>20 Et manserunt negotiatores, et vendentes universa venalia foris Ierusalem semel et bis.</p>
<p>21 Et contestatus sum eos, et dixi eis: Quare manetis ex adverso muri? si secundo hoc feceritis, manum mittam in vos. Itaque ex tempore illo non venerunt in Sabbato.</p>
<p>22 Dixi quoque Levitis ut mundarentur, et venirent ad custodiendas portas, et sanctificandam diem Sabbati: et pro hoc ergo memento mei Deus meus, et parce mihi secundum multitudinem miserationum tuarum.</p>
<p>23 Sed et in diebus illis vidi Iudæos ducentes uxores Azotidas, Ammonitidas, et Moabitidas.</p>
<p>24 Et filii eorum ex media parte loquebantur Azotice, et nesciebant loqui Iudaice, et loquebantur iuxta linguam populi, et populi.</p>
<p>25 Et obiurgavi eos, et maledixi. Et cecidi ex eis viros, et decalvavi eos, et adiuravi in Deo, ut non darent filias suas filiis eorum, et non acciperent de filiabus eorum filiis suis, et sibimetipsis, dicens:</p>
<p>26 Numquid non in huiuscemodi re peccavit Salomon rex Israel? et certe in gentibus multis non erat rex similis ei, et dilectus Deo suo erat, et posuit eum Deus regem super omnem Israel: et ipsum ergo duxerunt ad peccatum mulieres alienigenæ.</p>
<p>27 Numquid et nos inobedientes faciemus omne malum grande hoc ut prævaricemur in Deo nostro, et ducamus uxores peregrinas?</p>
<p>28 De filiis autem Ioiada filii Eliasib sacerdotis magni, gener erat Sanaballat Horonites, quem fugavi a me.</p>
<p>29 Recordare Domine Deus meus adversum eos, qui polluunt sacerdotium, iusque Sacerdotale et Leviticum.</p>
<p>30 Igitur mundavi eos ab omnibus alienigenis, et constitui ordines Sacerdotum et Levitarum, unumquemque in ministerio suo:</p>
<p>31 et in oblatione lignorum in temporibus constitutis, et in primitivis: memento mei Deus meus in bonum. Amen.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

<script> window.intergramId = "7384506402" </script>
<script id="intergram" type="text/javascript" src="https://www.intergram.xyz/js/widget.js"></script>

</body>
</html>
