<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/vetus-testamentum/03-leviticus/chap025/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/03-leviticus/">
      <li>
      
         03 leviticus
      
      </a>
      </li>
   

   
      <a href="/fr/bible/vulgata/vetus-testamentum/03-leviticus/chap025/">
      <li>
      
         Chap025
      
      </a>
      </li>
   

   


</ol>
</nav>


<h1>Caput 25</h1>

<div class="content">
<article>
<p>1 Locutusque est Dominus ad Moysen in monte Sinai, dicens:</p>
<p>2 Loquere filiis Israel, et dices ad eos: Quando ingressi fueritis terram quam ego dabo vobis, sabbatizes sabbatum Domino.</p>
<p>3 Sex annis seres agrum tuum, et sex annis putabis vineam tuam, colligesque fructus eius:</p>
<p>4 septimo autem anno sabbatum erit terræ, requietionis Domini: agrum non seres, et vineam non putabis.</p>
<p>5 Quæ sponte gignet humus, non metes: et uvas primitiarum tuarum non colliges quasi vindemiam: annus enim requietionis terræ est:</p>
<p>6 sed erunt vobis in cibum, tibi et servo tuo, ancillæ et mercenario tuo, et advenæ qui peregrinantur apud te:</p>
<p>7 iumentis tuis et pecoribus omnia quæ nascuntur, præbebunt cibum.</p>
<p>8 Numerabis quoque tibi septem hebdomadas annorum, id est, septies septem, quæ simul faciunt annos quadraginta novem:</p>
<p>9 et clanges buccina mense septimo, decima die mensis, propitiationis tempore, in universa terra vestra.</p>
<p>10 Sanctificabisque annum quinquagesimum, et vocabis remissionem cunctis habitatoribus terræ tuæ: ipse est enim iubilæus. Revertetur homo ad possessionem suam, et unusquisque rediet ad familiam pristinam:</p>
<p>11 quia iubilæus est et quinquagesimus annus. Non seretis, neque metetis sponte in agro nascentia, et primitias vindemiæ non colligetis,</p>
<p>12 ob sanctificationem iubilæi, sed statim oblata comedetis.</p>
<p>13 Anno iubilæi redient omnes ad possessiones suas.</p>
<p>14 quando vendes quippiam civi tuo, vel emes ab eo, ne contristes fratrem tuum, sed iuxta numerum annorum iubilei emes ab eo,</p>
<p>15 et iuxta supputationem frugum vendet tibi.</p>
<p>16 Quanto plures anni remanserint post iubilæum, tanto crescet et pretium: et quanto minus temporis numeraveris, tanto minoris et emptio constabit. tempus enim frugum vendet tibi.</p>
<p>17 Nolite affligere contribules vestros, sed timeat unusquisque Deum suum, quia ego Dominus Deus vester.</p>
<p>18 Facite præcepta mea, et iudicia custodite, et implete ea, ut habitare possitis in terra absque ullo pavore,</p>
<p>19 et gignat vobis humus fructus suos, quibus vescamini usque ad saturitatem, nullius impetum formidantes.</p>
<p>20 Quod si dixeritis: Quid comedemus anno septimo, si non severimus, neque collegerimus fruges nostras?</p>
<p>21 Dabo benedictionem meam vobis anno sexto, et faciet fructus trium annorum:</p>
<p>22 seretisque anno octavo, et comedetis veteres fruges usque ad nonum annum: donec nova nascantur, edetis vetera.</p>
<p>23 Terra quoque non vendetur in perpetuum: quia mea est, et vos advenæ et coloni mei estis.</p>
<p>24 unde cuncta regio possessionis vestræ sub redemptionis conditione vendetur.</p>
<p>25 Si attenuatus frater tuus vendiderit possessiunculam suam, et voluerit propinquus eius, potest redimere quod ille vendiderat.</p>
<p>26 sin autem non habuerit proximum, et ipse pretium ad redimendum potuerit invenire:</p>
<p>27 computabuntur fructus ex eo tempore quo vendidit: et quod reliquum est, reddet emptori, sicque recipiet possessionem suam.</p>
<p>28 quod si non invenerit manus eius ut reddat pretium, habebit emptor quod emerat, usque ad annum iubileum. In ipso enim omnis venditio redibit ad dominum, et ad possessorem pristinum.</p>
<p>29 Qui vendiderit domum intra urbis muros, habebit licentiam redimendi, donec unus impleatur annus.</p>
<p>30 si non redemerit, et anni circulus fuerit evolutus, emptor possidebit eam, et posteri eius in perpetuum, et redimi non poterit, etiam in iubileo.</p>
<p>31 Sin autem in villa domus, quæ muros non habet, agrorum iure vendetur. si ante redempta non fuerit, in iubileo revertetur ad dominum.</p>
<p>32 Ædes Levitarum, quæ in urbibus sunt, semper possunt redimi:</p>
<p>33 si redemptæ non fuerint, in iubileo revertentur ad dominos, quia domus urbium Levitarum pro possessionibus sunt inter filios Israel.</p>
<p>34 Suburbana autem eorum non veneant, quia possessio sempiterna est.</p>
<p>35 Si attenuatus fuerit frater tuus, et infirmus manu, et susceperis eum quasi advenam, et peregrinum, et vixerit tecum,</p>
<p>36 ne accipias usuras ab eo, nec amplius quam dedisti. Time Deum tuum, ut vivere possit frater tuus apud te.</p>
<p>37 Pecuniam tuam non dabis ei ad usuram, et frugum superabundantiam non exiges.</p>
<p>38 Ego Dominus Deus vester, qui eduxi vos de Terra Ægypti, ut darem vobis Terram Chanaan, et essem vester Deus.</p>
<p>39 Si paupertate compulsus vendiderit se tibi frater tuus, non eum opprimes servitute famulorum,</p>
<p>40 sed quasi mercenarius et colonus erit: usque ad annum iubileum operabitur apud te,</p>
<p>41 et postea egredietur cum liberis suis, et revertetur ad cognationem ad possessionem patrum suorum.</p>
<p>42 mei enim servi sunt, et ego eduxi eos de Terra Ægypti. non veneant conditione servorum:</p>
<p>43 ne affligas eum per potentiam, sed metuito Deum tuum.</p>
<p>44 Servus et ancilla sint vobis de nationibus quæ in circuitu vestro sunt.</p>
<p>45 Et de advenis qui peregrinantur apud vos, vel qui ex his nati fuerint in terra vestra, hos habebitis famulos:</p>
<p>46 et hereditario iure transmittetis ad posteros, ac possidebitis in æternum. fratres autem vestros filios Israel ne opprimatis per potentiam.</p>
<p>47 Si invaluerit apud vos manus advenæ atque peregrini, et attenuatus frater tuus vendiderit se ei, aut cuiquam de stirpe eius:</p>
<p>48 post venditionem potest redimi. Qui voluerit ex fratribus suis, redimet eum,</p>
<p>49 et patruus, et patruelis, et consanguineus, et affinis. Sin autem et ipse potuerit, redimet se,</p>
<p>50 supputatis dumtaxat annis a tempore venditionis suæ usque ad annum iubileum: et pecunia, qua venditus fuerat, iuxta annorum numerum et rationem mercenarii supputata.</p>
<p>51 Si plures fuerint anni qui remanent usque ad iubileum, secundum hos reddet et pretium.</p>
<p>52 si pauci, ponet rationem cum eo iuxta annorum numerum, et reddet emptori quod reliquum est annorum,</p>
<p>53 quibus ante servivit mercedibus imputatis: non affliget eum violenter in conspectu tuo.</p>
<p>54 Quod si per hæc redimi non potuerit, anno iubileo egredietur cum liberis suis.</p>
<p>55 Mei enim sunt servi, filii Israel, quos eduxi de Terra Ægypti.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
