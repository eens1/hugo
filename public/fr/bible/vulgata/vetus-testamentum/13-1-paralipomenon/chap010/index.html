<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/bible">Bible</a></li>

<li><a href="/fr/doctrine">Doctrine</a></li>

<li><a href="/fr/spiritualite">SpirtualitÃ©</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">ğŸ‡¬ğŸ‡§ English</a></li>

</ul>

</nav>





<h1>Caput 10</h1>

<div class="content">
<article>
<p>1 Philisthiim autem pugnabant contra Israel, fugeruntque viri Israel PalÃ¦sthinos, et ceciderunt vulnerati in monte Gelboe.</p>
<p>2 Cumque appropinquassent PhilisthÃ¦i persequentes Saul, et filios eius, percusserunt Ionathan, et Abinadab, et Melchisua filios Saul.</p>
<p>3 Et aggravatum est prÃ¦lium contra Saul, inveneruntque eum sagittarii, et vulneraverunt iaculis.</p>
<p>4 Et dixit Saul ad armigerum suum: Evagina gladium tuum, et interfice me: ne forte veniant incircumcisi isti, et illudant mihi. Noluit autem armiger eius hoc facere, timore perterritus: arripuit ergo Saul ensem, et irruit in eum.</p>
<p>5 Quod cum vidisset armiger eius, videlicet mortuum esse Saul, irruit etiam ipse in gladium suum, et mortuus est.</p>
<p>6 Interiit ergo Saul, et tres filii eius, et omnis domus illius pariter concidit.</p>
<p>7 Quod cum vidissent viri Israel, qui habitabant in campestribus, fugerunt: et Saul ac filiis eius mortuis, dereliquerunt urbes suas, et huc illucque dispersi sunt: veneruntque Philisthiim, et habitaverunt in eis.</p>
<p>8 Die igitur altero detrahentes Philisthiim spolia cÃ¦sorum, invenerunt Saul, et filios eius iacentes in monte Gelboe.</p>
<p>9 Cumque spoliassent eum, et amputassent caput, armisque nudassent, miserunt in terram suam, ut circumferretur, et ostenderetur idolorum templis, et populis:</p>
<p>10 arma autem eius consecraverunt in fano dei sui, et caput affixerunt in templo Dagon.</p>
<p>11 Hoc cum audissent viri Iabes Galaad, omnia scilicet quÃ¦ Philisthiim fecerant super Saul,</p>
<p>12 consurrexerunt singuli virorum fortium, et tulerunt cadavera Saul et filiorum eius: attuleruntque ea in Iabes, et sepelierunt ossa eorum subter quercum, quÃ¦ erat in Iabes, et ieiunaverunt septem diebus.</p>
<p>13 Mortuus est ergo Saul propter iniquitates suas, eo quod prÃ¦varicatus sit mandatum Domini quod prÃ¦ceperat, et non custodierit illud: sed insuper etiam pythonissam consuluerit,</p>
<p>14 nec speraverit in Domino: propter quod interfecit eum, et transtulit regnum eius ad David filium Isai.</p>

</article>
</div>


</main>

<footer>


	<p>Les rÃ©fÃ©rences dans les notes de bas de page sont gÃ©nÃ©ralement donnÃ©es sous forme condensÃ©e. Les rÃ©fÃ©rences complÃ¨tes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
