<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/vetus-testamentum/13-1-paralipomenon/chap011/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/fr/bible/vulgata/vetus-testamentum/13-1-paralipomenon/">
      <li>
      
         13 1 paralipomenon
      
      </a>
      </li>
   

   
      <a href="/fr/bible/vulgata/vetus-testamentum/13-1-paralipomenon/chap011/">
      <li>
      
         Chap011
      
      </a>
      </li>
   

   


</ol>
</nav>


<h1>Caput 11</h1>

<div class="content">
<article>
<p>1 Congregatus est igitur omnis Israel ad David in Hebron, dicens: Os tuum sumus, et caro tua.</p>
<p>2 Heri quoque, et nudiustertius cum adhuc regnaret Saul, tu eras qui educebas, et introducebas Israel: tibi enim dixit Dominus Deus tuus: Tu pasces populum meum Israel, et tu eris princeps super eum.</p>
<p>3 Venerunt ergo omnes maiores natu Israel ad regem in Hebron, et iniit David cum eis fœdus coram Domino: unxeruntque eum regem super Israel, iuxta sermonem Domini, quem locutus est in manu Samuel.</p>
<p>4 Abiit quoque David, et omnis Israel in Ierusalem. hæc est Iebus, ubi erant Iebusæi habitatores terræ.</p>
<p>5 Dixeruntque qui habitabant in Iebus ad David: Non ingredieris huc. Porro David cepit arcem Sion, quæ est Civitas David,</p>
<p>6 dixitque: Omnis qui percusserit Iebusæum in primis, erit princeps et dux. Ascendit igitur primus Ioab filius Sarviæ, et factus est princeps.</p>
<p>7 Habitavit autem David in arce, et idcirco appellata est Civitas David.</p>
<p>8 Ædificavitque urbem in circuitu a Mello usque ad gyrum, Ioab autem reliqua urbis extruxit.</p>
<p>9 Proficiebatque David vadens et crescens, et Dominus exercituum erat cum eo.</p>
<p>10 Hi principes virorum fortium David, qui adiuverunt eum ut rex fieret super omnem Israel iuxta verbum Domini, quod locutus est ad Israel.</p>
<p>11 Et iste numerus robustorum David: Iesbaam filius Hachamoni princeps inter triginta: iste levavit hastam suam super trecentos vulneratos una vice.</p>
<p>12 Et post eum Eleazar filius patrui eius Ahohites, qui erat inter tres potentes.</p>
<p>13 Iste fuit cum David in Phesdomim, quando Philisthiim congregati sunt ad locum illum in prælium: et erat ager regionis illius plenus hordeo, fugeratque populus a facie Philisthinorum.</p>
<p>14 Hi steterunt in medio agri, et defenderunt eum: cumque percussissent Philisthæos, dedit Dominus salutem magnam populo suo.</p>
<p>15 Descenderunt autem tres de triginta principibus ad petram, in qua erat David, ad speluncam Odollam, quando Philisthiim fuerant castrametati in Valle raphaim.</p>
<p>16 Porro David erat in præsidio, et statio Philisthinorum in Bethlehem.</p>
<p>17 Desideravit igitur David, et dixit: O si quis daret mihi aquam de cisterna Bethlehem, quæ est in porta.</p>
<p>18 Tres ergo isti per media castra Philisthinorum perrexerunt, et hauserunt aquam de cisterna Bethlehem, quæ erat in porta, et attulerunt ad David ut biberet: qui noluit, sed magis libavit illam Domino,</p>
<p>19 dicens: Absit ut in conspectu Dei mei hoc faciam, et sanguinem istorum virorum bibam: quia in periculo animarum suarum attulerunt mihi aquam. Et ob hanc causam noluit bibere. hæc fecerunt tres robustissimi.</p>
<p>20 Abisai quoque frater Ioab ipse erat princeps trium, et ipse levavit hastam suam contra trecentos vulneratos, et ipse erat inter tres nominatissimus,</p>
<p>21 et inter tres secundos inclytus, et princeps eorum: verumtamen usque ad tres primos non pervenerat.</p>
<p>22 Banaias filius Ioiadæ viri robustissimi, qui multa opera perpetrarat, de Cabseel: ipse percussit duos ariel Moab: et ipse descendit, et interfecit leonem in media cisterna tempore nivis.</p>
<p>23 Et ipse percussit virum Ægyptium, cuius statura erat quinque cubitorum, et habebat lanceam ut liciatorium texentium: descendit igitur ad eum cum virga, et rapuit hastam, quam tenebat manu. et interfecit eum hasta sua.</p>
<p>24 Hæc fecit Banaias filius Ioiadæ, qui erat inter tres robustos nominatissimus,</p>
<p>25 inter triginta primus, verumtamen ad tres usque non pervenerat: posuit autem eum David ad auriculam suam.</p>
<p>26 Porro fortissimi viri in exercitu, Asahel frater Ioab, et Elchanan filius patrui eius de Bethlehem,</p>
<p>27 Sammoth Arorites, Helles Pharonites,</p>
<p>28 Ira filius Acces Thecuites, Abiezer Anathothites,</p>
<p>29 Sobbochai Husathites, Ilai Ahohites,</p>
<p>30 Maharai Netophathites, Heled filius Baana Netophathites,</p>
<p>31 Ethai filius Ribai de Gabaath filiorum Beniamin, Banaia Pharatonites,</p>
<p>32 Hurai de Torrente Gaas, Abiel Arbathites, Azmoth Bauramites, Eliaba Salabonites.</p>
<p>33 Filii Assem Gezonites, Ionathan filius Sage Ararites,</p>
<p>34 Ahiam filius Sachar Ararites,</p>
<p>35 Eliphal filius Ur,</p>
<p>36 Hepher Mecherathites, Ahia Phelonites,</p>
<p>37 Hesro Carmelites, Naarai filius Asbai,</p>
<p>38 Ioel frater Nathan, Mibahar filius Agarai.</p>
<p>39 Selec Ammonites, Naharai Berothites armiger Ioab filii Sarviæ.</p>
<p>40 Ira Iethræus, Gareb Iethræus,</p>
<p>41 Urias Hethæus, Zabad filius Oholi,</p>
<p>42 Adina filius Siza Rubenites princeps Rubenitarum, et cum eo triginta:</p>
<p>43 Hanan filius Maacha, et Iosaphat Mathanites,</p>
<p>44 Ozia Astarothites, Samma, et Iehiel filii Hotham Arorites,</p>
<p>45 Iedihel filius Samri, et Ioha frater eius Thosaites,</p>
<p>46 Eliel Mahumites, et Ieribai, et Iosaia filii Elnaem, et Iethma Moabites, Eliel, et Obed, et Iasiel de Masobia.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

<script> window.intergramId = "7384506402" </script>
<script id="intergram" type="text/javascript" src="https://www.intergram.xyz/js/widget.js"></script>

</body>
</html>
