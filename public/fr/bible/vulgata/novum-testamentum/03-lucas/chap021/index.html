<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/novum-testamentum/03-lucas/chap021/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/pdf.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/03-lucas/">
      <li>
      
         03 lucas
      
      </a>
      </li>
   

   
      <a href="/fr/bible/vulgata/novum-testamentum/03-lucas/chap021/">
      <li>
      
         Chap021
      
      </a>
      </li>
   

   


</ol>
</nav>


<h1>Caput 21</h1>

<div class="content">
<article>
<p>1 Respiciens autem vidit eos, qui mittebant munera sua in gazophylacium, divites.</p>
<p>2 Vidit autem et quandam viduam pauperculam mittentem aera minuta duo.</p>
<p>3 Et dixit: Vere dico vobis, quia vidua haec pauper, plus quam omnes misit.</p>
<p>4 Nam omnes hi ex abundanti sibi miserunt in munera Dei: haec autem ex eo, quod deest illi, omnem victum suum, quem habuit, misit.</p>
<p>5 Et quibusdam dicentibus de templo quod bonis lapidibus, et donis ornatum esset, dixit:</p>
<p>6 Haec, quae videtis, venient dies, in quibus non relinquetur lapis super lapidem, qui non destruatur.</p>
<p>7 Interrogaverunt autem illum, dicentes: Praeceptor, quando haec erunt, et quod signum cum fieri incipient?</p>
<p>8 Qui dixit: Videte ne seducamini: multi enim venient in nomine meo, dicentes quia ego sum: et tempus appropinquavit: nolite ergo ire post eos.</p>
<p>9 Cum autem audieritis praelia, et seditiones, nolite terreri: oportet primum haec fieri, sed nondum statim finis.</p>
<p>10 Tunc dicebat illis: Surget gens contra gentem, et regnum adversus regnum.</p>
<p>11 Et terraemotus magni erunt per loca, et pestilentiae, et fames, terroresque de caelo, et signa magna erunt.</p>
<p>12 Sed ante haec omnia iniicient vobis manus suas, et persequentur tradentes in synagogas, et custodias, trahentes ad reges, et praesides propter nomen meum:</p>
<p>13 continget autem vobis in testimonium.</p>
<p>14 Ponite ergo in cordibus vestris non praemeditari quemadmodum respondeatis.</p>
<p>15 ego enim dabo vobis os, et sapientiam, cui non poterunt resistere, et contradicere omnes adversarii vestri.</p>
<p>16 Trademini autem a parentibus, et fratribus, et cognatis, et amicis, et morte afficient ex vobis:</p>
<p>17 et eritis odio omnibus propter nomen meum:</p>
<p>18 et capillus de capite vestro non peribit.</p>
<p>19 In patientia vestra possidebitis animas vestras.</p>
<p>20 Cum autem videritis circumdari ab exercitu Ierusalem, tunc scitote quia appropinquavit desolatio eius:</p>
<p>21 tunc qui in Iudaea sunt, fugiant ad montes: et qui in medio eius, discedant: et qui in regionibus, non intrent in eam.</p>
<p>22 quia dies ultionis hi sunt, ut impleantur omnia, quae scripta sunt.</p>
<p>23 Vae autem praegnantibus, et nutrientibus in illis diebus. erit enim pressura magna super terram, et ira populo huic.</p>
<p>24 Et cadent in ore gladii: et captivi ducentur in omnes Gentes. et Ierusalem calcabitur a Gentibus: donec impleantur tempora nationum.</p>
<p>25 Et erunt signa in sole, et luna, et stellis, et in terris pressura Gentium prae confusione sonitus maris, et fluctuum:</p>
<p>26 arescentibus hominibus prae timore, et expectatione, quae supervenient universo orbi: nam virtutes caelorum movebuntur:</p>
<p>27 et tunc videbunt filium hominis venientem in nube cum potestate magna, et maiestate.</p>
<p>28 His autem fieri incipientibus, respicite, et levate capita vestra: quoniam appropinquat redemptio vestra.</p>
<p>29 Et dixit illis similitudinem: Videte ficulneam, et omnes arbores:</p>
<p>30 cum producunt iam ex se fructum, scitis quoniam prope est aestas.</p>
<p>31 Ita et vos cum videritis haec fieri, scitote quoniam prope est regnum Dei.</p>
<p>32 Amen dico vobis, quia non praeteribit generatio haec, donec omnia fiant.</p>
<p>33 Caelum, et terra transibunt: verba autem mea non transibunt.</p>
<p>34 Attendite autem vobis, ne forte graventur corda vestra in crapula, et ebrietate, et curis huius vitae: et superveniat in vos repentina dies illa:</p>
<p>35 tamquam laqueus enim superveniet in omnes, qui sedent super faciem omnis terrae.</p>
<p>36 Vigilate itaque, omni tempore orantes, ut digni habeamini fugere ista omnia, quae futura sunt, et stare ante Filium hominis.</p>
<p>37 Erat autem diebus docens in templo: noctibus vero exiens, morabatur in monte, qui vocatur Oliveti.</p>
<p>38 Et omnis populus manicabat ad eum in templo audire eum.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
