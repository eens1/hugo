<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/single.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/bible">Bible</a></li>

<li><a href="/fr/doctrine">Doctrine</a></li>

<li><a href="/fr/spiritualite">Spirtualit√©</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">üá¨üáß English</a></li>

</ul>

</nav>





<h1>Caput 22</h1>

<div class="content">
<article>
<p>1 Appropinquabat autem dies festus Azymorum, qui dicitur Pascha:</p>
<p>2 et qu√¶rebant principes sacerdotum, et Scrib√¶, quomodo Iesum interficerent: timebant vero plebem.</p>
<p>3 Intravit autem satanas in Iudam, qui cognominabatur Iscariotes, unum de duodecim.</p>
<p>4 et abiit, et locutus est cum principibus sacerdotum, et magistratibus, quemadmodum illum traderet eis.</p>
<p>5 Et gavisi sunt, et pacti sunt pecuniam illi dare.</p>
<p>6 Et spopondit. Et qu√¶rebat opportunitatem ut traderet illum sine turbis.</p>
<p>7 Venit autem dies Azymorum, in qua necesse erat occidi pascha.</p>
<p>8 Et misit Petrum, et Ioannem, dicens: Euntes parate nobis pascha, ut manducemus.</p>
<p>9 At illi dixerunt: Ubi vis paremus?</p>
<p>10 Et dixit ad eos: Ecce introeuntibus vobis in civitatem, occurret vobis homo quidam amphoram aqu√¶ portans: sequimini eum in domum, in quam intrat,</p>
<p>11 et dicetis patrifamilias domus: Dicit tibi Magister: Ubi est diversorium, ubi pascha cum discipulis meis manducem?</p>
<p>12 Et ipse ostendet vobis c≈ìnaculum magnum stratum, et ibi parate.</p>
<p>13 Euntes autem invenerunt sicut dixit illis, et paraverunt pascha.</p>
<p>14 Et cum facta esset hora, discubuit, et duodecim Apostoli cum eo.</p>
<p>15 et ait illis: Desiderio desideravi hoc pascha manducare vobiscum, antequam patiar.</p>
<p>16 Dico enim vobis, quia ex hoc non manducabo illud, donec impleatur in regno Dei.</p>
<p>17 Et accepto calice gratias egit, et dixit: Accipite, et dividite inter vos.</p>
<p>18 dico enim vobis quod non bibam de generatione vitis, donec regnum Dei veniat.</p>
<p>19 Et accepto pane gratias egit, et fregit, et dedit eis, dicens: Hoc est corpus meum, quod pro vobis datur: hoc facite in meam commemorationem.</p>
<p>20 Similiter et calicem, postquam c≈ìnavit, dicens: Hic est calix novum testamentum in sanguine meo, qui pro vobis fundetur.</p>
<p>21 Verumtamen ecce manus tradentis me, mecum est in mensa.</p>
<p>22 Et quidem Filius hominis, secundum quod definitum est, vadit: verumtamen v√¶ homini illi, per quem tradetur.</p>
<p>23 Et ipsi c≈ìperunt qu√¶rere inter se, quis esset ex eis, qui hoc facturus esset.</p>
<p>24 Facta est autem et contentio inter eos, quis eorum videretur esse maior.</p>
<p>25 Dixit autem eis: Reges Gentium dominantur eorum: et qui potestatem habent super eos, benefici vocantur.</p>
<p>26 Vos autem non sic: sed qui maior est in vobis, fiat sicut minor: et qui pr√¶cessor est, sicut ministrator.</p>
<p>27 Nam quis maior est, qui recumbit, an qui ministrat? nonne qui recumbit? Ego autem in medio vestrum sum, sicut qui ministrat:</p>
<p>28 vos autem estis, qui permansistis mecum in tentationibus meis:</p>
<p>29 Et ego dispono vobis sicut disposuit mihi Pater meus regnum,</p>
<p>30 ut edatis, et bibatis super mensam meam in regno meo: et sedeatis super thronos iudicantes duodecim tribus Israel.</p>
<p>31 Ait autem Dominus: Simon, Simon, ecce satanas expetivit vos ut cribraret sicut triticum:</p>
<p>32 ego autem rogavi pro te ut non deficiat fides tua: et tu aliquando conversus confirma fratres tuos.</p>
<p>33 Qui dixit ei: Domine, tecum paratus sum et in carcerem, et in mortem ire.</p>
<p>34 At ille dixit: Dico tibi Petre, non cantabit hodie gallus, donec ter abneges nosse me. Et dixit eis:</p>
<p>35 Quando misi vos sine sacculo, et pera, et calceamentis, numquid aliquid defuit vobis?</p>
<p>36 At illi dixerunt: Nihil. Dixit ergo eis: Sed nunc qui habet sacculum, tollat similiter et peram: et qui non habet, vendat tunicam suam, et emat gladium.</p>
<p>37 Dico enim vobis, quoniam adhuc hoc, quod scriptum est, oportet impleri in me: Et cum iniquis deputatus est. Etenim ea, qu√¶ sunt de me, finem habent.</p>
<p>38 At illi dixerunt: Domine, ecce duo gladii hic. At ille dixit eis: Satis est.</p>
<p>39 Et egressus ibat secundum consuetudinem in Monte olivarum. Secuti sunt autem illum et discipuli.</p>
<p>40 Et cum pervenisset ad locum, dixit illis: Orate ne intretis in tentationem.</p>
<p>41 Et ipse avulsus est ab eis quantum iactus est lapidis: et positis genibus orabat,</p>
<p>42 dicens: Pater si vis, transfer calicem istum a me: Verumtamen non mea voluntas, sed tua fiat.</p>
<p>43 Apparuit autem illi Angelus de c√¶lo, confortans eum. Et factus in agonia, prolixius orabat.</p>
<p>44 Et factus est sudor eius, sicut gutt√¶ sanguinis decurrentis in terram.</p>
<p>45 Et cum surrexisset ab oratione, et venisset ad discipulos suos, invenit eos dormientes pr√¶ tristitia.</p>
<p>46 Et ait illis: Quid dormitis? surgite, orate, ne intretis in tentationem.</p>
<p>47 Adhuc eo loquente ecce turba: et qui vocabatur Iudas, unus de duodecim, antecedebat eos: et appropinquavit Iesu ut oscularetur eum.</p>
<p>48 Iesus autem dixit illi: Iuda, osculo Filium hominis tradis?</p>
<p>49 Videntes autem hi, qui circa ipsum erant, quod futurum erat, dixerunt ei: Domine, si percutimus in gladio?</p>
<p>50 Et percussit unus ex illis servum principis sacerdotum, et amputavit auriculam eius dexteram.</p>
<p>51 Respondens autem Iesus, ait: Sinite usque huc. Et cum tetigisset auriculam eius, sanavit eum.</p>
<p>52 Dixit autem Iesus ad eos, qui venerant ad se, principes sacerdotum, et magistratus templi, et seniores: Quasi ad latronem existis cum gladiis, et fustibus?</p>
<p>53 Cum quotidie vobiscum fuerim in templo, non extendistis manus in me: sed h√¶c est hora vestra, et potestas tenebrarum.</p>
<p>54 Comprehendentes autem eum, duxerunt ad domum principis sacerdotum: Petrus vero sequebatur a longe.</p>
<p>55 Accenso autem igne in medio atrii, et circumsedentibus illis, erat Petrus in medio eorum.</p>
<p>56 Quem cum vidisset ancilla qu√¶dam sedentem ad lumen, et eum fuisset intuita, dixit: Et hic cum illo erat.</p>
<p>57 At ille negavit eum, dicens: Mulier, non novi illum.</p>
<p>58 Et post pusillum alius videns eum, dixit: Et tu de illis es. Petrus vero ait: O homo, non sum.</p>
<p>59 Et intervallo facto quasi hor√¶ unius, alius quidam affirmabat, dicens: Vere et hic cum illo erat: nam et Galil√¶us est.</p>
<p>60 Et ait Petrus: Homo, nescio quid dicis. Et continuo adhuc illo loquente cantavit gallus.</p>
<p>61 Et conversus Dominus respexit Petrum. Et recordatus est Petrus verbi Domini, sicut dixerat: Quia prius quam gallus cantet, ter me negabis.</p>
<p>62 Et egressus foras Petrus flevit amare.</p>
<p>63 Et viri, qui tenebant illum, illudebant ei, c√¶dentes.</p>
<p>64 Et velaverunt eum, et percutiebant faciem eius: et interrogabant eum, dicentes: Prophetiza, quis est, qui te percussit?</p>
<p>65 Et alia multa blasphemantes dicebant in eum.</p>
<p>66 Et ut factus est dies, convenerunt seniores plebis, et principes sacerdotum, et Scrib√¶, et duxerunt illum in concilium suum, dicentes: Si tu es Christus, dic nobis.</p>
<p>67 Et ait illis: Si vobis dixero, non credetis mihi:</p>
<p>68 si autem et interrogavero, non respondebitis mihi, neque dimittetis.</p>
<p>69 Ex hoc autem erit Filius hominis sedens a dextris virtutis Dei.</p>
<p>70 Dixerunt autem omnes: Tu ergo es Filius Dei? Qui ait: Vos dicitis, quia ego sum.</p>
<p>71 At illi dixerunt: Quid adhuc desideramus testimonium? ipsi enim audivimus de ore eius.</p>

</article>
</div>


</main>

<footer>


	<p>Les r√©f√©rences dans les notes de bas de page sont g√©n√©ralement donn√©es sous forme condens√©e. Les r√©f√©rences compl√®tes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
