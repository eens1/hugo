<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/novum-testamentum/03-lucas/chap018/" />




<link rel="stylesheet" href="/css/cusdis.css">




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/cusdis.js" defer></script>




<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/03-lucas/">
      <li>
      
         03 lucas
      
      </a>
      </li>
   

   
      <a href="/fr/bible/vulgata/novum-testamentum/03-lucas/chap018/">
      <li>
      
         Chap018
      
      </a>
      </li>
   

   


</ol>
</nav>


<h1>Caput 18</h1>

<div class="content">
<article>
<p>1 Dicebat autem et parabolam ad illos, quoniam oportet semper orare et non deficere,</p>
<p>2 dicens: Iudex quidam erat in quadam civitate, qui Deum non timebat, et hominem non reverebatur.</p>
<p>3 Vidua autem quædam erat in civitate illa, et veniebat ad eum, dicens: Vindica me de adversario meo.</p>
<p>4 Et nolebat per multum tempus. Post hæc autem dixit intra se: Etsi Deum non timeo, nec hominem revereor:</p>
<p>5 tamen quia molesta est mihi hæc vidua, vindicabo illam, ne in novissimo veniens sugillet me.</p>
<p>6 Ait autem Dominus: Audite quid iudex iniquitatis dicit:</p>
<p>7 Deus autem non faciet vindictam electorum suorum clamantium ad se die ac nocte, et patientiam habebit in illis?</p>
<p>8 Dico vobis quia cito faciet vindictam illorum. Verumtamen Filius hominis veniens, putas, inveniet fidem in terra?</p>
<p>9 Dixit autem et ad quosdam, qui in se confidebant tamquam iusti, et aspernabantur ceteros, parabolam istam:</p>
<p>10 Duo homines ascenderunt in templum ut orarent: unus Pharisæus, et alter publicanus.</p>
<p>11 Pharisæus stans, hæc apud se orabat: Deus gratias ago tibi, quia non sum sicut ceteri hominum: raptores, iniusti, adulteri: velut etiam hic publicanus.</p>
<p>12 ieiuno bis in sabbato: decimas do omnium, quæ possideo.</p>
<p>13 Et publicanus a longe stans, nolebat nec oculos ad cælum levare: sed percutiebat pectus suum, dicens: Deus propitius esto mihi peccatori.</p>
<p>14 Dico vobis, descendit hic iustificatus in domum suam ab illo, quia omnis, qui se exaltat, humiliabitur: et qui se humiliat, exaltabitur.</p>
<p>15 Afferebant autem ad illum et infantes, ut eos tangeret. Quod cum viderent discipuli, increpabant illos.</p>
<p>16 Iesus autem convocans illos, dixit: Sinite pueros venire ad me, et nolite vetare eos. talium est enim regnum Dei.</p>
<p>17 Amen dico vobis: Quicumque non acceperit regnum Dei sicut puer, non intrabit in illud.</p>
<p>18 Et interrogavit eum quidam princeps, dicens: Magister bone, quid faciens vitam æternam possidebo?</p>
<p>19 Dixit autem ei Iesus: Quid me dicis bonum? nemo bonus nisi solus Deus.</p>
<p>20 Mandata nosti: Non occides: Non mœchaberis: Non furtum facies: Non falsum testimonium dices: Honora patrem tuum, et matrem.</p>
<p>21 Qui ait: Hæc omnia custodivi a iuventute mea.</p>
<p>22 Quo audito, Iesus ait ei: Adhuc unum tibi deest: omnia quæcumque habes vende, et da pauperibus, et habebis thesaurum in cælo: et veni, sequere me.</p>
<p>23 His ille auditis, contristatus est: quia dives erat valde.</p>
<p>24 Videns autem Iesus illum tristem factum, dixit: Quam difficile, qui pecunias habent, in regnum Dei intrabunt.</p>
<p>25 Facilius est enim camelum per foramen acus transire, quam divitem intrare in regnum Dei.</p>
<p>26 Et dixerunt qui audiebant: Et quis potest salvus fieri?</p>
<p>27 Ait illis: Quæ impossibilia sunt apud homines, possibilia sunt apud Deum.</p>
<p>28 Ait autem Petrus: Ecce nos dimisimus omnia et secuti sumus te.</p>
<p>29 Qui dixit eis: Amen dico vobis, nemo est, qui reliquit domum, aut parentes, aut fratres, aut uxorem, aut filios propter regnum Dei,</p>
<p>30 et non recipiat multo plura in hoc tempore, et in sæculo venturo vitam æternam.</p>
<p>31 Assumpsit autem Iesus duodecim, et ait illis: Ecce ascendimus Ierosolymam, et consummabuntur omnia, quæ scripta sunt per prophetas de Filio hominis.</p>
<p>32 tradetur enim Gentibus, et illudetur, et flagellabitur, et conspuetur:</p>
<p>33 et postquam flagellaverint, occident eum, et tertia die resurget.</p>
<p>34 Et ipsi nihil horum intellexerunt, et erat verbum istud absconditum ab eis, et non intelligebant quæ dicebantur.</p>
<p>35 Factum est autem, cum appropinquaret Iericho, cæcus quidam sedebat secus viam, mendicans.</p>
<p>36 Et cum audiret turbam prætereuntem, interrogabat quid hoc esset.</p>
<p>37 Dixerunt autem ei, quod Iesus Nazarenus transiret.</p>
<p>38 Et clamavit, dicens: Iesu fili David miserere mei.</p>
<p>39 Et qui præibant, increpabant eum ut taceret. Ipse vero multo magis clamabat: Fili David miserere mei.</p>
<p>40 Stans autem Iesus iussit illum adduci ad se. Et cum appropinquasset, interrogavit illum,</p>
<p>41 dicens: Quid tibi vis faciam? At ille dixit: Domine ut videam.</p>
<p>42 Et Iesus dixit illi: Respice, fides tua te salvum fecit.</p>
<p>43 Et confestim vidit, et sequebatur illum magnificans Deum. Et omnis plebs ut vidit, dedit laudem Deo.</p>

</article>
</div>



<div class="comment-dropdown">
<button class="dropdown-btn">Afficher les commentaires</button>
<div class="comment-box">
<h2>Commentaires</h2>

<div id="cusdis_thread"
  data-host="https://cusdis.com"
  data-app-id="8e7720be-66d0-4d22-bdc6-389d4ae51295"
  data-page-id="87cc9c30517c34fe92cdf58dd9158d9e"
  data-page-url="https://eens.netlify.app/fr/bible/vulgata/novum-testamentum/03-lucas/chap018/"
  data-page-title="Caput 18"
  data-theme="dark"
></div>

</div>
</div>

<script async defer src="https://cusdis.com/js/cusdis.es.js"></script>



</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
