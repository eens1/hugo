<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/novum-testamentum/20-jacobus/chap002/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/20-jacobus/">
      <li>
      
         20 jacobus
      
      </a>
      </li>
   

   
      <a href="/fr/bible/vulgata/novum-testamentum/20-jacobus/chap002/">
      <li>
      
         Chap002
      
      </a>
      </li>
   

   


</ol>
</nav>


<h1>Caput 2</h1>

<div class="content">
<article>
<p>1 Fratres mei, nolite in personarum acceptione habere fidem Domini nostri Iesu Christi gloriæ.</p>
<p>2 Etenim si introierit in conventum vestrum vir aureum annulum habens in veste candida, introierit autem et pauper in sordido habitu,</p>
<p>3 et intendatis in eum, qui indutus est veste præclara, et dixeritis ei: Tu sede hic bene: pauperi autem dicatis: Tu sta illic; aut sede sub scabello pedum meorum:</p>
<p>4 nonne iudicatis apud vosmetipsos, et facti estis iudices cogitationum iniquarum?</p>
<p>5 Audite fratres mei dilectissimi, nonne Deus elegit pauperes in hoc mundo, divites in fide, et heredes regni, quod repromisit Deus diligentibus se?</p>
<p>6 Vos autem exhonorastis pauperem. Nonne divites per potentiam opprimunt vos, et ipsi trahunt vos ad iudicia?</p>
<p>7 Nonne ipsi blasphemant bonum nomen, quod invocatum est super vos?</p>
<p>8 Si tamen legem perficitis regalem secundum Scripturas: Diliges proximum tuum sicut teipsum: bene facitis:</p>
<p>9 si autem personas accipitis, peccatum operamini, redarguti a lege quasi transgressores:</p>
<p>10 Quicumque autem totam legem servaverit, offendat autem in uno, factus est omnium reus.</p>
<p>11 Qui enim dixit, Non mœchaberis, dixit et, Non occides. Quod si non mœchaberis, occides autem, factus es transgressor legis.</p>
<p>12 Sic loquimini, et sic facite sicut per legem libertatis incipientes iudicari.</p>
<p>13 Iudicium enim sine misericordia illi, qui non fecit misericordiam: superexaltat autem misericordia iudicium.</p>
<p>14 Quid proderit fratres mei si fidem quis dicat se habere, opera autem non habeat? Numquid poterit fides salvare eum?</p>
<p>15 Si autem frater, et soror nudi sint, et indigeant victu quotidiano,</p>
<p>16 dicat autem aliquis ex vobis illis: Ite in pace, calefacimini et saturamini: non dederitis autem eis, quæ necessaria sunt corpori, quid proderit?</p>
<p>17 Sic et fides, si non habeat opera, mortua est in semetipsa.</p>
<p>18 Sed dicet quis: Tu fidem habes, et ego opera habeo. ostende mihi fidem tuam sine operibus: et ego ostendam tibi ex operibus fidem meam.</p>
<p>19 Tu credis quoniam unus est Deus: Bene facis: et dæmones credunt, et contremiscunt.</p>
<p>20 Vis autem scire o homo inanis, quoniam fides sine operibus mortua est?</p>
<p>21 Abraham pater noster nonne ex operibus iustificatus est, offerens Isaac filium suum super altare?</p>
<p>22 Vides quoniam fides cooperabatur operibus illius: et ex operibus fides consummata est?</p>
<p>23 Et suppleta est Scriptura, dicens: Credidit Abraham Deo, et reputatum est illi ad iustitiam, et amicus Dei appellatus est.</p>
<p>24 Videtis quoniam ex operibus iustificatur homo, et non ex fide tantum?</p>
<p>25 Similiter et Rahab meretrix, nonne ex operibus iustificata est, suscipiens nuncios, et alia via eiiciens?</p>
<p>26 Sicut enim corpus sine spiritu mortuum est, ita et fides sine operibus mortua est.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
