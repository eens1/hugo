<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6a8d21ce5459fffddbe627d9e9a4631f2723273e9398a416f2d2189bd8e13e9d.css" integrity="sha256-ao0hzlRZ//3b5ifZ6aRjHycjJz6TmKQW8tIYm9jhPp0=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 10</h1>

<div class="content">
<article>
<p>1 Nolo enim vos ignorare fratres quoniam patres nostri omnes sub nube fuerunt, et omnes mare transierunt,</p>
<p>2 et omnes in Moyse baptizati sunt in nube, et in mari:</p>
<p>3 et omnes eandem escam spiritalem manducaverunt,</p>
<p>4 et omnes eundem potum spiritalem biberunt: (bibebant autem de spiritali, consequente eos, petra: petra autem erat Christus)</p>
<p>5 sed non in pluribus eorum beneplacitum est Deo: nam prostrati sunt in deserto.</p>
<p>6 Hæc autem in figura facta sunt nostri, ut non simus concupiscentes malorum, sicut et illi concupierunt.</p>
<p>7 neque idololatræ efficiamini, sicut quidam ex ipsis: quemadmodum scriptum est: Sedit populus manducare, et bibere, et surrexerunt ludere.</p>
<p>8 neque fornicemur, sicut quidam ex ipsis fornicati sunt, et ceciderunt una die viginti tria millia.</p>
<p>9 Neque tentemus Christum: sicut quidam eorum tentaverunt, et a serpentibus perierunt.</p>
<p>10 Neque murmuraveritis, sicut quidam eorum murmuraverunt, et perierunt ab exterminatore.</p>
<p>11 Hæc autem omnia in figura contingebant illis: scripta sunt autem ad correptionem nostram, in quos fines sæculorum devenerunt.</p>
<p>12 Itaque qui se existimat stare, videat ne cadat.</p>
<p>13 Tentatio vos non apprehendat nisi humana: fidelis autem Deus est, qui non patietur vos tentari supra id, quod potestis, sed faciet etiam cum tentatione proventum ut possitis sustinere.</p>
<p>14 Propter quod charissimi mihi, fugite ab idolorum cultura:</p>
<p>15 Ut prudentibus loquor, vos ipsi iudicate quod dico.</p>
<p>16 Calix benedictionis, cui benedicimus, nonne communicatio sanguinis Christi est? et panis, quem frangimus, nonne participatio corporis Domini est?</p>
<p>17 Quoniam unus panis, unum corpus multi sumus, omnes, qui de uno pane participamus.</p>
<p>18 Videte Israel secundum carnem: nonne qui edunt hostias, participes sunt altaris?</p>
<p>19 Quid ergo? dico quod idolis immolatum sit aliquid? aut quod idolum, sit aliquid?</p>
<p>20 Sed quæ immolant Gentes, dæmoniis immolant, et non Deo. Nolo autem vos socios fieri dæmoniorum:</p>
<p>21 non potestis calicem Domini bibere, et calicem dæmoniorum: non potestis mensæ Domini participes esse, et mensæ dæmoniorum.</p>
<p>22 An æmulamur Dominum? Numquid fortiores illo sumus? Omnia mihi licent, sed non omnia expediunt.</p>
<p>23 Omnia mihi licent, sed non omnia ædificat.</p>
<p>24 Nemo quod suum est quærat, sed quod alterius.</p>
<p>25 Omne, quod in macello vænit, manducate, nihil interrogantes propter conscientiam.</p>
<p>26 Domini est terra, et plenitudo eius.</p>
<p>27 Si quis vocat vos infidelium, et vultis ire: omne, quod vobis apponitur, manducate, nihil interrogantes propter conscientiam.</p>
<p>28 Si quis autem dixerit: Hoc immolatum est idolis: nolite manducare propter illum, qui indicavit, et propter conscientiam:</p>
<p>29 conscientiam autem dico non tuam, sed alterius. Ut quid enim libertas mea iudicatur ab aliena conscientia?</p>
<p>30 Si ego cum gratia participo, quid blasphemor pro eo quod gratias ago?</p>
<p>31 Sive ergo manducatis, sive bibitis, sive aliud quid facitis: omnia in gloriam Dei facite.</p>
<p>32 Sine offensione estote Iudæis, et Gentibus, et Ecclesiæ Dei:</p>
<p>33 sicut et ego per omnia omnibus placeo, non quærens quod mihi utile est, sed quod multis: ut salvi fiant.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
