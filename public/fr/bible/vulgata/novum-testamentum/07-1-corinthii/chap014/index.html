<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/07-1-corinthii/">
      <li>
      
         07 1 corinthii
      
      </a>
      </li>
   

   
      <a href="/fr/bible/vulgata/novum-testamentum/07-1-corinthii/chap014/">
      <li>
      
         Chap014
      
      </a>
      </li>
   

   


</ol>
</nav>


<h1>Caput 14</h1>

<div class="content">
<article>
<p>1 Sectamini charitatem, æmulamini spiritualia: magis autem ut prophetetis.</p>
<p>2 Qui enim loquitur lingua, non hominibus loquitur, sed Deo: nemo enim audit. Spiritu autem loquitur mysteria.</p>
<p>3 nam qui prophetat, hominibus loquitur ad ædificationem, et exhortationem, et consolationem.</p>
<p>4 Qui loquitur lingua, semetipsum ædificat: qui autem prophetat, Ecclesiam Dei ædificat.</p>
<p>5 Volo autem omnes vos loqui linguis: magis autem prophetare. Nam maior est qui prophetat, quam qui loquitur linguis: nisi forte interpretetur ut Ecclesia ædificationem accipiat.</p>
<p>6 Nunc autem, fratres, si venero ad vos linguis loquens: quid vobis prodero, nisi vobis loquar aut in revelatione, aut in scientia, aut in prophetia, aut in doctrina?</p>
<p>7 Tamen quæ sine anima sunt vocem dantia, sive tibia, sive cithara: nisi distinctionem sonituum dederint, quomodo scietur id, quod canitur, aut quod citharizatur?</p>
<p>8 Etenim si incertam vocem det tuba, quis parabit se ad bellum?</p>
<p>9 Ita et vos per linguam nisi manifestum sermonem dederitis: quomodo scietur id, quod dicitur? eritis enim in aera loquentes.</p>
<p>10 Tam multa, ut puta genera linguarum sunt in hoc mundo: et nihil sine voce est.</p>
<p>11 Si ergo nesciero virtutem vocis, ero ei, cui loquor, barbarus: et qui loquitur, mihi barbarus:</p>
<p>12 Sic et vos, quoniam æmulatores estis spirituum, ad ædificationem Ecclesiæ quærite ut abundetis.</p>
<p>13 Et ideo qui loquitur lingua: oret ut interpretetur.</p>
<p>14 Nam si orem lingua, spiritus meus orat, mens autem mea sine fructu est.</p>
<p>15 Quid ergo est? Orabo spiritu, orabo et mente: psallam spiritu, psallam et mente.</p>
<p>16 Ceterum si benedixeris spiritu: qui supplet locum idiotæ, quomodo dicet, Amen, super tuam benedictionem? quoniam quid dicas, nescit.</p>
<p>17 nam tu quidem bene gratias agis: sed alter non ædificatur.</p>
<p>18 Gratias ago Deo meo, quod omnium vestrum lingua loquor.</p>
<p>19 Sed in Ecclesia volo quinque verba sensu meo loqui, ut et alios instruam: quam decem millia verborum in lingua.</p>
<p>20 Fratres, nolite pueri effici sensibus, sed malitia parvuli estote: sensibus autem perfecti estote.</p>
<p>21 In lege scriptum est: Quoniam in aliis linguis et labiis aliis loquar populo huic: et nec sic exaudient me, dicit Dominus.</p>
<p>22 Itaque linguæ in signum sunt non fidelibus, sed infidelibus: prophetiæ autem non infidelibus, sed fidelibus.</p>
<p>23 Si ergo conveniat universa Ecclesia in unum, et omnes linguis loquantur, intrent autem idiotæ, aut infideles: nonne dicent quod insanitis?</p>
<p>24 Si autem omnes prophetent, intret autem quis infidelis, vel idiota, convincitur ab omnibus, diiudicatur ab omnibus:</p>
<p>25 occulta cordis eius manifesta fiunt: et ita cadens in faciem adorabit Deum, pronuncians quod vere Deus in vobis sit.</p>
<p>26 Quid ergo est, fratres? cum convenitis, unusquisque vestrum psalmum habet, doctrinam habet, apocalypsim habet, linguam habet, interpretationem habet: omnia ad ædificationem fiant.</p>
<p>27 Sive lingua quis loquitur, secundum duos, aut ut multum tres, et per partes, et unus interpretatur.</p>
<p>28 Si autem non fuerit interpres, taceat in Ecclesia, sibi autem loquatur, et Deo.</p>
<p>29 Prophetæ autem duo, aut tres dicant, et ceteri diiudicent.</p>
<p>30 Quod si alii revelatum fuerit sedenti, prior taceat.</p>
<p>31 Potestis enim omnes per singulos prophetare: ut omnes discant, et omnes exhortentur:</p>
<p>32 et spiritus prophetarum prophetis subiecti sunt.</p>
<p>33 Non enim est dissensionis Deus, sed pacis: sicut et in omnibus Ecclesiis sanctorum doceo.</p>
<p>34 Mulieres in Ecclesiis taceant, non enim permittitur eis loqui, sed subditas esse, sicut et lex dicit.</p>
<p>35 Si quid autem volunt discere, domi viros suos interrogent. Turpe est enim mulieri loqui in Ecclesia.</p>
<p>36 An a vobis verbum Dei processit? aut in vos solos pervenit?</p>
<p>37 Si quis videtur propheta esse, aut spiritualis, cognoscat quæ scribo vobis, quia Domini sunt mandata.</p>
<p>38 Si quis autem ignorat, ignorabitur.</p>
<p>39 Itaque fratres æmulamini prophetare: et loqui linguis nolite prohibere.</p>
<p>40 Omnia autem honeste, et secundum ordinem fiant.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
