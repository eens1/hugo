<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/nav.min.b56dad65ffaa5eddcb7e2a783bd4c4e4f5f0f188a51bda3f08187d7ba227ce3d.css" integrity="sha256-tW2tZf&#43;qXt3Lfip4O9TE5PXw8YilG9o/CBh9e6Inzj0=">


<link rel="stylesheet" href="/css/style.min.6be607b103709a5dac3e03cd5386baaa0d87e128e6a17648e9f540c2de2d95a4.css" integrity="sha256-a&#43;YHsQNwml2sPgPNU4a6qg2H4SjmoXZI6fVAwt4tlaQ=">





<script src="/js/nav.min.56a50639e4c8e27ced0baa0383c6cfec961bf9b3980043a890a49318a50644b4.js" integrity="sha256-VqUGOeTI4nztC6oDg8bP7JYb&#43;bOYAEOokKSTGKUGRLQ="></script>



</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/en/contact">Contact</a></li>

<li><a href="/en">English</a></li>

</ul>

</nav>





<h1>Caput 15</h1>

<p>1 Notum autem vobis facio, fratres, Evangelium, quod prædicavi vobis, quod et accepistis, in quo et statis,</p>
<p>2 per quod et salvamini: qua ratione prædicaverim vobis, si tenetis, nisi frustra credidistis.</p>
<p>3 Tradidi enim vobis in primis quod et accepi: quoniam Christus mortuus est pro peccatis nostris secundum Scripturas:</p>
<p>4 et quia sepultus est, et quia resurrexit tertia die secundum Scripturas:</p>
<p>5 et quia visus est Cephæ, et post hoc undecim:</p>
<p>6 Deinde visus est plus quam quingentis fratribus simul: ex quibus multi manent usque adhuc, quidam autem dormierunt:</p>
<p>7 Deinde visus est Iacobo, deinde Apostolis omnibus:</p>
<p>8 Novissime autem omnium tamquam abortivo, visus est et mihi.</p>
<p>9 Ego enim sum minimus Apostolorum, qui non sum dignus vocari Apostolus, quoniam persecutus sum Ecclesiam Dei.</p>
<p>10 Gratia autem Dei sum id, quod sum, et gratia eius in me vacua non fuit, sed abundantius illis omnibus laboravi: non ego autem, sed gratia Dei mecum:</p>
<p>11 Sive enim ego, sive illi: sic prædicamus, et sic credidistis.</p>
<p>12 Si autem Christus prædicatur quod resurrexit a mortuis, quomodo quidam dicunt in vobis, quoniam resurrectio mortuorum non est?</p>
<p>13 Si autem resurrectio mortuorum non est: neque Christus resurrexit.</p>
<p>14 Si autem Christus non resurrexit, inanis est ergo prædicatio nostra, inanis est et fides vestra:</p>
<p>15 invenimur autem et falsi testes Dei: quoniam testimonium diximus adversus Deum quod suscitaverit Christum, quem non suscitavit, si mortui non resurgunt.</p>
<p>16 Nam si mortui non resurgunt, neque Christus resurrexit.</p>
<p>17 Quod si Christus non resurrexit, vana est fides vestra, adhuc enim estis in peccatis vestris.</p>
<p>18 Ergo et qui dormierunt in Christo, perierunt.</p>
<p>19 Si in hac vita tantum in Christo sperantes sumus, miserabiliores sumus omnibus hominibus.</p>
<p>20 Nunc autem Christus resurrexit a mortuis primitiæ dormientium,</p>
<p>21 quoniam quidem per hominem mors, et per hominem resurrectio mortuorum.</p>
<p>22 Et sicut in Adam omnes moriuntur, ita et in Christo omnes vivificabuntur.</p>
<p>23 Unusquisque autem in suo ordine, primitiæ Christus: deinde ii, qui sunt Christi, qui in adventu eius crediderunt.</p>
<p>24 Deinde finis: cum tradiderit regnum Deo et Patri, cum evacuaverit omnem principatum, et potestatem, et virtutem.</p>
<p>25 Oportet autem illum regnare donec ponat omnes inimicos sub pedibus eius.</p>
<p>26 Novissima autem inimica destruetur mors: Omnia enim subiecit pedibus eius. Cum autem dicat:</p>
<p>27 Omnia subiecta sunt ei, sine dubio præter eum, qui subiecit ei omnia.</p>
<p>28 Cum autem subiecta fuerint illi omnia: tunc et ipse Filius subiectus erit ei, qui subiecit sibi omnia, ut sit Deus omnia in omnibus.</p>
<p>29 Alioquin quid facient qui baptizantur pro mortuis, si omnino mortui non resurgunt? ut quid et baptizantur pro illis?</p>
<p>30 ut quid et nos periclitamur omni hora?</p>
<p>31 Quotidie morior per vestram gloriam, fratres, quam habeo in Christo Iesu Domino nostro.</p>
<p>32 Si (secundum hominem) ad bestias pugnavi Ephesi, quid mihi prodest, si mortui non resurgunt? manducemus, et bibamus, cras enim moriemur.</p>
<p>33 Nolite seduci: Corrumpunt mores bonos colloquia mala.</p>
<p>34 Evigilate iusti, et nolite peccare: ignorantiam enim Dei quidam habent, ad reverentiam vobis loquor.</p>
<p>35 Sed dicet aliquis: Quomodo resurgunt mortui? qualive corpore venient?</p>
<p>36 Insipiens, tu quod seminas non vivificatur, nisi prius moriatur.</p>
<p>37 Et quod seminas, non corpus, quod futurum est, seminas, sed nudum granum, ut puta tritici, aut alicuius ceterorum.</p>
<p>38 Deus autem dat illi corpus sicut vult: ut unicuique seminum proprium corpus.</p>
<p>39 Non omnis caro, eadem caro: sed alia quidem hominum, alia vero pecorum, alia volucrum, alia autem piscium.</p>
<p>40 Et corpora cælestia, et corpora terrestria: sed alia quidem cælestium gloria, alia autem terrestrium:</p>
<p>41 Alia claritas solis, alia claritas lunæ, et alia claritas stellarum. Stella enim a stella differt in claritate:</p>
<p>42 sic et resurrectio mortuorum. Seminatur in corruptione, surget in incorruptione.</p>
<p>43 Seminatur in ignobilitate, surget in gloria: Seminatur in infirmitate, surget in virtute:</p>
<p>44 Seminatur corpus animale, surget corpus spiritale. Si est corpus animale, est et spiritale, sicut scriptum est:</p>
<p>45 Factus est primus homo Adam in animam viventem, novissimus Adam in spiritum vivificantem.</p>
<p>46 Sed non prius quod spiritale est, sed quod animale: deinde quod spiritale.</p>
<p>47 Primus homo de terra, terrenus: secundus homo de cælo, cælestis.</p>
<p>48 Qualis terrenus, tales et terreni: et qualis cælestis, tales et cælestes.</p>
<p>49 Igitur, sicut portavimus imaginem terreni, portemus et imaginem cælestis.</p>
<p>50 Hoc autem dico, fratres: quia caro et sanguis regnum Dei possidere non possunt: neque corruptio incorruptelam possidebit.</p>
<p>51 Ecce mysterium vobis dico: Omnes quidem resurgemus, sed non omnes immutabimur.</p>
<p>52 In momento, in ictu oculi, in novissima tuba: canet enim tuba, et mortui resurgent incorrupti: et nos immutabimur.</p>
<p>53 Oportet enim corruptibile hoc induere incorruptionem: et mortale hoc induere immortalitatem.</p>
<p>54 Cum autem mortale hoc induerit immortalitatem, tunc fiet sermo, qui scriptus est: Absorpta est mors in victoria.</p>
<p>55 Ubi est mors victoria tua? ubi est mors stimulus tuus?</p>
<p>56 Stimulus autem mortis peccatum est: virtus vero peccati lex.</p>
<p>57 Deo autem gratias, qui dedit nobis victoriam per Dominum nostrum Iesum Christum.</p>
<p>58 Itaque fratres mei dilecti, stabiles estote, et immobiles: abundantes in opere Domini semper, scientes quod labor vester non est inanis in Domino.</p>


</main>

<footer>


	

</footer>

</body>
</html>
