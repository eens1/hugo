<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/novum-testamentum/04-joannes/chap010/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/04-joannes/">
      <li>
      
         04 joannes
      
      </a>
      </li>
   

   
      <a href="/fr/bible/vulgata/novum-testamentum/04-joannes/chap010/">
      <li>
      
         Chap010
      
      </a>
      </li>
   

   


</ol>
</nav>


<h1>Caput 10</h1>

<div class="content">
<article>
<p>1 Amen, amen dico vobis: qui non intrat per ostium in ovile ovium, sed ascendit aliunde: ille fur est, et latro.</p>
<p>2 Qui autem intrat per ostium, pastor est ovium.</p>
<p>3 Huic ostiarius aperit, et oves vocem eius audiunt, et proprias ovas vocat nominatim, et educit eas.</p>
<p>4 Et cum proprias oves emiserit, ante eas vadit: et oves illum sequuntur, quia sciunt vocem eius.</p>
<p>5 Alienum autem non sequuntur, sed fugiunt ab eo: quia non noverunt vocem alienorum.</p>
<p>6 Hoc proverbium dixit eis Iesus. Illi autem non cognoverunt quid loqueretur eis.</p>
<p>7 Dixit ergo eis iterum Iesus: Amen, amen dico vobis, quia ego sum ostium ovium.</p>
<p>8 Omnes quotquot venerunt, fures sunt, et latrones, et non audierunt eos oves.</p>
<p>9 Ego sum ostium. Per me si quis introierit, salvabitur: et ingredietur, et egredietur, et pascua inveniet.</p>
<p>10 Fur non venit nisi ut furetur, et mactet, et perdat. Ego veni ut vitam habeant, et abundantius habeant.</p>
<p>11 Ego sum pastor bonus. Bonus pastor animam suam dat pro ovibus suis.</p>
<p>12 Mercenarius autem, et qui non est pastor, cuius non sunt oves propriæ, videt lupum venientem, et dimittit oves, et fugit: et lupus rapit, et dispergit oves:</p>
<p>13 mercenarius autem fugit, quia mercenarius est, et non pertinet ad eum de ovibus.</p>
<p>14 Ego sum pastor bonus: et cognosco meas, et cognoscunt me meæ.</p>
<p>15 Sicut novit me Pater, et ego agnosco Patrem: et animam meam pono pro ovibus meis.</p>
<p>16 Et alias oves habeo, quæ non sunt ex hoc ovili: et illas oportet me adducere, et vocem meam audient, et fiet unum ovile, et unus pastor.</p>
<p>17 Propterea me diligit Pater: quia ego pono animam meam, ut iterum sumam eam.</p>
<p>18 Nemo tollit eam a me: sed ego pono eam a meipso, et potestatem habeo ponendi eam: et potestatem habeo iterum sumendi eam: Hoc mandatum accepi a Patre meo.</p>
<p>19 Dissensio iterum facta est inter Iudæos propter sermones hos.</p>
<p>20 Dicebant autem multi ex ipsis: Dæmonium habet, et insanit: quid eum auditis?</p>
<p>21 Alii dicebant: Hæc verba non sunt dæmonium habentis: numquid dæmonium potest cæcorum oculos aperire?</p>
<p>22 Facta sunt autem Encænia in Ierosolymis: et hiems erat.</p>
<p>23 Et ambulabat Iesus in templo, in porticu Salomonis.</p>
<p>24 Circumdederunt ergo eum Iudæi, et dicebant ei: Quousque animam nostram tollis? si tu es Christus, dic nobis palam.</p>
<p>25 Respondit eis Iesus: Loquor vobis, et non creditis. opera, quæ ego facio in nomine Patris mei, hæc testimonium perhibent de me:</p>
<p>26 sed vos non creditis, quia non estis ex ovibus meis.</p>
<p>27 Oves meæ vocem meam audiunt: et ego cognosco eas, et sequuntur me:</p>
<p>28 et ego vitam æternam do eis: et non peribunt in æternum, et non rapiet eas quisquam de manu mea.</p>
<p>29 Pater meus quod dedit mihi, maius omnibus est: et nemo potest rapere de manu Patris mei.</p>
<p>30 Ego, et Pater unum sumus.</p>
<p>31 Sustulerunt ergo lapides Iudæi, ut lapidarent eum.</p>
<p>32 Respondit eis Iesus: Multa bona opera ostendi vobis ex Patre meo, propter quod eorum opus me lapidatis?</p>
<p>33 Responderunt ei Iudæi: De bono opere non lapidamus te, sed de blasphemia: et quia tu homo cum sis, facis teipsum Deum.</p>
<p>34 Respondit eis Iesus: Nonne scriptum est in lege vestra: quia Ego dixi, dii estis?</p>
<p>35 Si illos dixit deos, ad quos sermo Dei factus est, et non potest solvi scriptura:</p>
<p>36 quem Pater sanctificavit, et misit in mundum, vos dicitis: Quia blasphemas: quia dixi, Filius Dei sum?</p>
<p>37 Si non facio opera Patris mei, nolite credere mihi.</p>
<p>38 Si autem facio: et si mihi non vultis credere, operibus credite, ut cognoscatis, et credatis quia Pater in me est, et ego in Patre.</p>
<p>39 Quærebant ergo eum apprehendere: et exivit de manibus eorum.</p>
<p>40 Et abiit iterum trans Iordanem in eum locum, ubi erat Ioannes baptizans primum: et mansit illic:</p>
<p>41 et multi venerunt ad eum, et dicebant: Quia Ioannes quidem signum fecit nullum.</p>
<p>42 Omnia autem quæcumque dixit Ioannes de hoc, vera erant. Et multi crediderunt in eum.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

<script> window.intergramId = "7384506402" </script>
<script id="intergram" type="text/javascript" src="https://www.intergram.xyz/js/widget.js"></script>

</body>
</html>
