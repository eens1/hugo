<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/novum-testamentum/04-joannes/chap012/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/04-joannes/">
      <li>
      
         04 joannes
      
      </a>
      </li>
   

   
      <a href="/fr/bible/vulgata/novum-testamentum/04-joannes/chap012/">
      <li>
      
         Chap012
      
      </a>
      </li>
   

   


</ol>
</nav>


<h1>Caput 12</h1>

<div class="content">
<article>
<p>1 Iesus ergo ante sex dies Paschæ venit Bethaniam, ubi Lazarus fuerat mortuus, quem suscitavit Iesus.</p>
<p>2 Fecerunt autem ei cœnam ibi: et Martha ministrabat, Lazarus vero unus erat ex discumbentibus cum eo.</p>
<p>3 Maria ergo accepit libram unguenti nardi pistici, pretiosi, et unxit pedes Iesu, et extersit pedes eius capillis suis: et domus impleta est ex odore unguenti.</p>
<p>4 Dixit ergo unus ex discipulis eius, Iudas Iscariotes, qui erat eum traditurus:</p>
<p>5 Quare hoc unguentum non væniit trecentis denariis, et datum est egenis?</p>
<p>6 Dixit autem hoc, non quia de egenis pertinebat ad eum, sed quia fur erat, et loculos habens, ea, quæ mittebantur, portabat.</p>
<p>7 Dixit ergo Iesus: Sinite illam ut in diem sepulturæ meæ servet illud.</p>
<p>8 Pauperes enim semper habetis vobiscum: me autem non semper habetis.</p>
<p>9 Cognovit ergo turba multa ex Iudæis quia illic est: et venerunt, non propter Iesum tantum, sed ut Lazarum viderent, quem suscitavit a mortuis.</p>
<p>10 Cogitaverunt autem principes sacerdotum ut et Lazarum interficerent:</p>
<p>11 quia multi propter illum abibant ex Iudæis, et credebant in Iesum.</p>
<p>12 In crastinum autem turba multa, quæ venerat ad diem festum, cum audissent quia venit Iesus Ierosolymam:</p>
<p>13 acceperunt ramos palmarum, et processerunt obviam ei, et clamabant: Hosanna, benedictus, qui venit in nomine Domini, Rex Israel.</p>
<p>14 Et invenit Iesus asellum, et sedit super eum, sicut scriptum est:</p>
<p>15 Noli timere filia Sion: ecce rex tuus venit sedens super pullum asinæ.</p>
<p>16 Hæc non cognoverunt discipuli eius primum: sed quando glorificatus est Iesus, tunc recordati sunt quia hæc erant scripta de eo: et hæc fecerunt ei.</p>
<p>17 Testimonium ergo perhibebat turba, quæ erat cum eo quando Lazarum vocavit de monumento, et suscitavit eum a mortuis.</p>
<p>18 Propterea et obviam venit ei turba: quia audierunt fecisse hoc signum.</p>
<p>19 Pharisæi ergo dixerunt ad semetipsos: Videtis quia nihil proficimus? ecce mundus totus post eum abiit.</p>
<p>20 Erant autem quidam Gentiles ex his, qui ascenderant ut adorarent in die festo.</p>
<p>21 Hi ergo accesserunt ad Philippum, qui erat a Bethsaida Galilææ, et rogabant eum, dicentes: Domine, volumus Iesum videre.</p>
<p>22 Venit Philippus, et dicit Andreæ: Andreas rursum, et Philippus dixerunt Iesu.</p>
<p>23 Iesus autem respondit eis, dicens: Venit hora, ut clarificetur Filius hominis.</p>
<p>24 Amen, amen dico vobis, nisi granum frumenti cadens in terram, mortuum fuerit;</p>
<p>25 ipsum solum manet. si autem mortuum fuerit, multum fructum affert. Qui amat animam suam, perdet eam: et qui odit animam suam in hoc mundo, in vitam æternam custodit eam.</p>
<p>26 Si quis mihi ministrat, me sequatur: et ubi sum ego, illic et minister meus erit. Si quis mihi ministraverit, honorificabit eum Pater meus.</p>
<p>27 Nunc anima mea turbata est. Et quid dicam? Pater, salvifica me ex hac hora. Sed propterea veni in horam hanc.</p>
<p>28 Pater, clarifica nomen tuum. Venit ergo vox de cælo: Et clarificavi, et iterum clarificabo.</p>
<p>29 Turba ergo, quæ stabat, et audierat, dicebat tonitruum esse factum. Alii dicebant: Angelus ei locutus est.</p>
<p>30 Respondit Iesus, et dixit: Non propter me hæc vox venit, sed propter vos.</p>
<p>31 Nunc iudicium est mundi: nunc princeps huius mundi eiicietur foras.</p>
<p>32 Et ego si exaltatus fuero a terra, omnia traham ad me ipsum.</p>
<p>33 (hoc autem dicebat, significans qua morte esset moriturus.)</p>
<p>34 Respondit ei turba: Nos audivimus ex lege, quia Christus manet in æternum: et quomodo tu dicis, Oportet exaltari Filium hominis? Quis est iste Filius hominis?</p>
<p>35 Dixit ergo eis Iesus: Adhuc modicum, lumen in vobis est. Ambulate dum lucem habetis, ut non vos tenebræ comprehendant: et qui ambulant in tenebris, nescit quo vadat.</p>
<p>36 Dum lucem habetis, credite in lucem, ut filii lucis sitis. Hæc locutus est Iesus: et abiit, et abscondit se ab eis.</p>
<p>37 Cum autem tanta signa fecisset coram eis, non credebant in eum:</p>
<p>38 ut sermo Isaiæ prophetæ impleretur, quem dixit: Domine, quis credidit auditui nostro? et brachium Domini cui revelatum est?</p>
<p>39 Propterea non poterant credere, quia iterum dixit Isaias:</p>
<p>40 Excæcavit oculos eorum, et induravit cor eorum: ut non videant oculis, et non intelligant corde, et convertantur, et sanem eos.</p>
<p>41 Hæc dixit Isaias, quando vidit gloriam eius, et locutus est de eo.</p>
<p>42 Verumtamen et ex principibus multi crediderunt in eum: sed propter Pharisæos non confitebantur, ut e synagoga non eiicerentur.</p>
<p>43 dilexerunt enim gloriam hominum magis, quam gloriam Dei.</p>
<p>44 Iesus autem clamavit, et dixit: Qui credit in me, non credit in me, sed in eum, qui misit me.</p>
<p>45 Et qui videt me, videt eum, qui misit me.</p>
<p>46 Ego lux in mundum veni: ut omnis, qui credit in me, in tenebris non maneat.</p>
<p>47 Et si quis audierit verba mea, et non custodierit: ego non iudico eum. non enim veni ut iudicem mundum, sed ut salvificem mundum.</p>
<p>48 Qui spernit me, et non accipit verba mea: habet qui iudicet eum. sermo, quem locutus sum, ille iudicabit eum in novissimo die.</p>
<p>49 Quia ego ex me ipso non sum locutus, sed qui misit me Pater, ipse mihi mandatum dedit quid dicam, et quid loquar.</p>
<p>50 Et scio quia mandatum eius vita æterna est. Quæ ergo ego loquor, sicut dixit mihi Pater, sic loquor.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
