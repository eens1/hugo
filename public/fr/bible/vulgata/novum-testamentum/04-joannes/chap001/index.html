<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/fr/bible/vulgata/novum-testamentum/04-joannes/chap001/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/04-joannes/">
      <li>
      
         04 joannes
      
      </a>
      </li>
   

   
      <a href="/fr/bible/vulgata/novum-testamentum/04-joannes/chap001/">
      <li>
      
         Chap001
      
      </a>
      </li>
   

   


</ol>
</nav>


<h1>Caput 1</h1>

<div class="content">
<article>
<p>1 In principio erat verbum, et verbum erat apud Deum, et Deus erat verbum.</p>
<p>2 Hoc erat in principio apud Deum.</p>
<p>3 Omnia per ipsum facta sunt: et sine ipso factum est nihil, quod factum est,</p>
<p>4 in ipso vita erat, et vita erat lux hominum:</p>
<p>5 et lux in tenebris lucet, et tenebræ eam non comprehenderunt.</p>
<p>6 Fuit homo missus a Deo, cui nomen erat Ioannes.</p>
<p>7 Hic venit in testimonium ut testimonium perhiberet de lumine, ut omnes crederent per illum.</p>
<p>8 non erat ille lux, sed ut testimonium perhiberet de lumine.</p>
<p>9 Erat lux vera, quæ illuminat omnem hominem venientem in hunc mundum.</p>
<p>10 in mundo erat, et mundus per ipsum factus est, et mundus eum non cognovit.</p>
<p>11 In propria venit, et sui eum non receperunt.</p>
<p>12 quotquot autem receperunt eum, dedit eis potestatem filios Dei fieri, his, qui credunt in nomine eius:</p>
<p>13 qui non ex sanguinibus, neque ex voluntate carnis, neque ex voluntate viri, sed ex Deo nati sunt.</p>
<p>14 Et verbum caro factum est, et habitavit in nobis: et vidimus gloriam eius, gloriam quasi unigeniti a patre plenum gratiæ et veritatis.</p>
<p>15 Ioannes testimonium perhibet de ipso, et clamat dicens: Hic erat, quem dixi: Qui post me venturus est, ante me factus est: quia prior me erat.</p>
<p>16 Et de plenitudine eius nos omnes accepimus, et gratiam pro gratia.</p>
<p>17 quia lex per Moysen data est, gratia, et veritas per Iesum Christum facta est.</p>
<p>18 Deum nemo vidit umquam: unigenitus filius, qui est in sinu patris, ipse enarravit.</p>
<p>19 Et hoc est testimonium Ioannis, quando miserunt Iudæi ab Ierosolymis sacerdotes et Levitas ad eum ut interrogarent eum: Tu quis es?</p>
<p>20 Et confessus est, et non negavit: et confessus est: Quia non sum ego Christus.</p>
<p>21 Et interrogaverunt eum: Quid ergo? Elias es tu? Et dixit: Non sum. Propheta es tu? Et respondit: Non.</p>
<p>22 Dixerunt ergo ei: Quis es ut responsum demus his, qui miserunt nos? quid dicis de teipso?</p>
<p>23 Ait: Ego vox clamantis in deserto: Dirigite viam Domini, sicut dixit Isaias propheta.</p>
<p>24 Et qui missi fuerant, erant ex Pharisæis.</p>
<p>25 Et interrogaverunt eum, et dixerunt ei: Quid ergo baptizas, si tu non es Christus, neque Elias, neque Propheta?</p>
<p>26 Respondit eis Ioannes, dicens: Ego baptizo in aqua: medius autem vestrum stetit, quem vos nescitis.</p>
<p>27 Ipse est, qui post me venturus est, qui ante me factus est: cuius ego non sum dignus ut solvam eius corigiam calceamenti.</p>
<p>28 Hæc in Bethania facta sunt trans Iordanem, ubi erat Ioannes baptizans.</p>
<p>29 Altera die vidit Ioannes Iesum venientem ad se, et ait: Ecce agnus Dei, ecce qui tollit peccatum mundi.</p>
<p>30 Hic est, de quo dixi: Post me venit vir, qui ante me factus est: quia prior me erat.</p>
<p>31 et ego nesciebam eum, sed ut manifestetur in Israel, propterea veni ego in aqua baptizans.</p>
<p>32 Et testimonium perhibuit Ioannes, dicens: Quia vidi Spiritum descendentem quasi columbam de cælo, et mansit super eum.</p>
<p>33 Et ego nesciebam eum: sed qui misit me baptizare in aqua, ille mihi dixit: Super quem videris Spiritum descendentem, et manentem super eum, hic est, qui baptizat in Spiritu sancto.</p>
<p>34 Et ego vidi: et testimonium perhibui quia hic est Filius Dei.</p>
<p>35 Altera die iterum stabat Ioannes, et ex discipulis eius duo.</p>
<p>36 Et respiciens Iesum ambulantem, dicit: Ecce agnus Dei.</p>
<p>37 Et audierunt eum duo discipuli loquentem, et secuti sunt Iesum.</p>
<p>38 Conversus autem Iesus, et videns eos sequentes se, dicit eis: Quid quæritis? Qui dixerunt ei: Rabbi, (quod dicitur interpretatum Magister) ubi habitas?</p>
<p>39 Dicit eis: Venite, et videte. Venerunt, et viderunt ubi maneret, et apud eum manserunt die illo: hora autem erat quasi decima.</p>
<p>40 Erat autem Andreas frater Simonis Petri unus ex duobus, qui audierant a Ioanne, et secuti fuerant eum.</p>
<p>41 Invenit hic primum fratrem suum Simonem, et dicit ei: Invenimus Messiam. (quod est interpretatum Christus.)</p>
<p>42 Et adduxit eum ad Iesum. Intuitus autem eum Iesus, dixit: Tu es Simon filius Iona: tu vocaberis Cephas. quod interpretatur Petrus.</p>
<p>43 In crastinum voluit exire in Galilæam, et invenit Philippum. Et dicit ei Iesus: Sequere me.</p>
<p>44 Erat autem Philippus a Bethsaida, civitate Andreæ, et Petri.</p>
<p>45 Invenit Philippus Nathanael, et dicit ei: Quem scripsit Moyses in lege, et Prophetæ, invenimus Iesum filium Ioseph a Nazareth.</p>
<p>46 Et dixit ei Nathanael: A Nazareth potest aliquid boni esse? Dicit ei Philippus: Veni, et vide.</p>
<p>47 Vidit Iesus Nathanael venientem ad se, et dicit de eo: Ecce vere Israelita, in quo dolus non est.</p>
<p>48 Dicit ei Nathanael: Unde me nosti? Respondit Iesus, et dixit ei: Priusquam te Philippus vocavit, cum esses sub ficu, vidi te.</p>
<p>49 Respondit ei Nathanael, et ait: Rabbi, tu es Filius Dei, tu es Rex Israel.</p>
<p>50 Respondit Iesus, et dixit ei: Quia dixi tibi: Vidi te sub ficu, credis: maius his videbis.</p>
<p>51 Et dicit ei: Amen, amen dico vobis, videbitis cælum apertum, et Angelos Dei ascendentes, et descendentes supra Filium hominis.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>


</body>
</html>
