<!DOCTYPE html>
<html>

<head><script src="/livereload.js?mindelay=10&amp;v=2&amp;port=46169&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 4</h1>

<div class="content">
<article>
<p>1 Et iterum cœpit docere ad mare: et congregata est ad eum turba multa, ita ut navim ascendens sederet in mari, et omnis turba circa mare super terram erat:</p>
<p>2 et docebat eos in parabolis multa, et dicebat illis in doctrina sua:</p>
<p>3 Audite: ecce exiit seminans ad seminandum.</p>
<p>4 Et dum seminat, aliud cecidit circa viam, et venerunt volucres cæli, et comederunt illud.</p>
<p>5 Aliud vero cecidit super petrosa, ubi non habuit terram multam: et statim exortum est, quoniam non habebat altitudinem terræ:</p>
<p>6 et quando exortus est sol, exæstuavit: et eo quod non habebat radicem, exaruit.</p>
<p>7 Et aliud cecidit in spinas: et ascenderunt spinæ, et suffocaverunt illud, et fructum non dedit.</p>
<p>8 Et aliud cecidit in terram bonam: et dabat fructum ascendentem, et crescentem, et afferebat unum triginta, unum sexaginta, et unum centum.</p>
<p>9 Et dicebat: Qui habet aures audiendi, audiat.</p>
<p>10 Et cum esset singularis, interrogaverunt eum hi, qui cum eo erant duodecim, parabolam.</p>
<p>11 Et dicebat eis: Vobis datum est nosse mysterium regni Dei: illis autem, qui foris sunt, in parabolis omnia fiunt:</p>
<p>12 ut videntes videant, et non videant: et audientes audiant, et non intelligant: nequando convertantur, et dimittantur eis peccata.</p>
<p>13 Et ait illis: Nescitis parabolam hanc? et quomodo omnes parabolas cognoscetis?</p>
<p>14 Qui seminat, verbum seminat.</p>
<p>15 Hi autem sunt, qui circa viam, ubi seminatur verbum, et cum audierint, confestim venit satanas, et aufert verbum, quod seminatum est in cordibus eorum.</p>
<p>16 Et hi sunt similiter, qui super petrosa seminantur: qui cum audierint verbum, statim cum gaudio accipiunt illud:</p>
<p>17 et non habent radicem in se, sed temporales sunt: deinde orta tribulatione et persecutione propter verbum, confestim scandalizantur.</p>
<p>18 Et alii sunt, qui in spinas seminantur: hi sunt, qui verbum audiunt,</p>
<p>19 et ærumnæ sæculi, et deceptio divitiarum, et circa reliqua concupiscentiæ introeuntes suffocant verbum, et sine fructu efficitur.</p>
<p>20 Et hi sunt, qui super terram bonam seminati sunt, qui audiunt verbum, et suscipiunt, et fructificant, unum triginta, unum sexaginta, et unum centum.</p>
<p>21 Et dicebat illis: Numquid venit lucerna ut sub modo ponatur, aut sub lecto? nonne ut super candelabrum ponatur?</p>
<p>22 Non est enim aliquid absconditum, quod non manifestetur: nec factum est occultum, sed ut in palam veniat.</p>
<p>23 Si quis habet aures audiendi, audiat.</p>
<p>24 Et dicebat illis: Videte quid audiatis. In qua mensura mensi fueritis, remetietur vobis, et adiicietur vobis.</p>
<p>25 Qui enim habet, dabitur illi: et qui non habet, etiam quod habet auferetur ab eo.</p>
<p>26 Et dicebat: Sic est regnum Dei, quemadmodum si homo iaciat sementem in terram,</p>
<p>27 et dormiat, et exurgat nocte et die, et semen germinet, et increscat dum nescit ille.</p>
<p>28 Ultro enim terra fructificat, primum herbam, deinde spicam, deinde plenum frumentum in spica.</p>
<p>29 Et cum producerit fructus, statim mittit falcem, quoniam adest messis.</p>
<p>30 Et dicebat: Cui assimilabimus regnum Dei? aut cui parabolæ comparabimus illud?</p>
<p>31 Sicut granum sinapis, quod cum seminatum fuerit in terra, minus est omnibus seminibus, quæ sunt in terra:</p>
<p>32 et cum seminatum fuerit, ascendit, et fit maius omnibus oleribus, et facit ramos magnos, ita ut possint sub umbra eius aves cæli habitare.</p>
<p>33 Et talibus multis parabolis loquebatur eis verbum, prout poterant audire:</p>
<p>34 sine parabola autem non loquebatur eis. seorsum autem discipulis suis disserebat omnia.</p>
<p>35 Et ait illis in illa die, cum sero esset factum: Transeamus contra.</p>
<p>36 Et dimittentes turbam, assumunt eum ita ut erat in navi: et aliæ naves erant cum illo.</p>
<p>37 Et facta est procella magna venti, et fluctus mittebat in navim, ita ut impleretur navis.</p>
<p>38 Et erat ipse in puppi super cervical dormiens: et excitant eum, et dicunt illi: Magister, non ad te pertinet, quia perimus?</p>
<p>39 Et exurgens comminatus est vento, et dixit mari: Tace, obmutesce. Et cessavit ventus: et facta est tranquillitas magna.</p>
<p>40 Et ait illis: Quid timidi estis? necdum habetis fidem? et timuerunt timore magno, et dicebant ad alterutrum: Quis, putas, est iste, quia et ventus et mare obediunt ei?</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
