<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 7</h1>

<div class="content">
<article>
<p>1 Et conveniunt ad eum Pharisæi, et quidam de Scribis, venientes ab Ierosolymis.</p>
<p>2 Et cum vidissent quosdam ex discipulis eius communibus manibus, idest non lotis, manducare panes, vituperaverunt.</p>
<p>3 Pharisæi enim, et omnes Iudæi, nisi crebro laverint manus, non manducant, tenentes traditionem seniorum:</p>
<p>4 et aforo nisi baptizentur, non comedunt: et alia multa sunt, quæ tradita sunt illis servare, baptismata calicum, et urceorum, et æramentorum, et lectorum:</p>
<p>5 et interrogabant eum Pharisæi, et Scribæ: Quare discipuli tui non ambulant iuxta traditionem seniorum, sed communibus manibus manducant panem?</p>
<p>6 At ille respondens, dixit eis: Bene prophetavit Isaias de vobis hypocritis, sicut scriptum est: Populus hic labiis me honorat, cor autem eorum longe est a me.</p>
<p>7 in vanum autem me colunt, docentes doctrinas, et præcepta hominum.</p>
<p>8 Relinquentes enim mandatum Dei, tenetis traditionem hominum, baptismata urceorum, et calicum: et alia similia his facitis multa.</p>
<p>9 Et dicebat illis: Bene irritum facitis præceptum Dei, ut traditionem vestram servetis.</p>
<p>10 Moyses enim dixit: Honora patrem tuum, et matrem tuam. Et: Qui maledixerit patri, vel matri, morte moriatur.</p>
<p>11 Vos autem dicitis: Si dixerit homo patri, aut matri, Corban, (quod est donum) quodcumque ex me, tibi profuerit:</p>
<p>12 et ultra non dimittitis eum quidquam facere patri suo, aut matri,</p>
<p>13 rescindentes verbum Dei per traditionem vestram, quam tradidistis: et similia huiusmodi multa facitis.</p>
<p>14 Et advocans iterum turbam, dicebat illis: Audite me omnes, et intelligite.</p>
<p>15 Nihil est extra hominem introiens in eum, quod possit eum coinquinare, sed quæ de homine procedunt illa sunt, quæ communicant hominem.</p>
<p>16 Si quis habet aures audiendi, audiat.</p>
<p>17 Et cum introisset in domum a turba, interrogabant eum discipuli eius parabolam.</p>
<p>18 Et ait illis: Sic et vos imprudentes estis? Non intelligitis quia omne extrinsecus introiens in hominem, non potest eum communicare:</p>
<p>19 quia non intrat in cor eius, sed in ventrum vadit, et in secessum exit, purgans omnes escas?</p>
<p>20 Dicebat autem, quoniam quæ de homine exeunt, illa communicant hominem.</p>
<p>21 Abintus enim de corde hominum malæ cogitationes procedunt, adulteria, fornicationes, homicidia,</p>
<p>22 furta, avaritiæ, nequitiæ, dolus, impudicitiæ, oculus malus, blasphemia, superbia, stultitia.</p>
<p>23 Omnia hæc mala abintus procedunt, et communicant hominem.</p>
<p>24 Et inde surgens abiit in fines Tyri, et Sidonis: et ingressus domum, neminem voluit scire, et non potuit latere.</p>
<p>25 Mulier enim statim ut audivit de eo, cuius filia habebat spiritum immundum, intravit, et procidit ad pedes eius.</p>
<p>26 Erat enim mulier Gentilis, Syrophœnissa genere. Et rogabat eum ut dæmonium eiiceret de filia eius.</p>
<p>27 Qui dixit illi: Sine prius saturari filios: non est enim bonum sumere panem filiorum, et mittere canibus.</p>
<p>28 At illa respondit, et dixit illi: Utique Domine, nam et catelli comedunt sub mensa de micis puerorum.</p>
<p>29 Et ait illi: Propter hunc sermonem vade, exiit dæmonium a filia tua.</p>
<p>30 Et cum abiisset domum suam, invenit puellam iacentem supra lectum, et dæmonium exiisse.</p>
<p>31 Et iterum exiens de finibus Tyri, venit per Sidonem ad Mare Galilææ inter medios fines Decapoleos.</p>
<p>32 Et adducunt ei surdum, et mutum, et deprecabantur eum, ut imponat illi manum.</p>
<p>33 Et apprehendens eum de turba seorsum, misit digitos suos in auriculas eius: et expuens, tetigit linguam eius:</p>
<p>34 et suscipiens in cælum, ingemuit, et ait illi: Ephphetha, quod est adaperire.</p>
<p>35 Et statim apertæ sunt aures eius, et solutum est vinculum linguæ eius, et loquebatur recte.</p>
<p>36 Et præcepit illis ne cui dicerent. Quanto autem eis præcipiebat, tanto magis plus prædicabant:</p>
<p>37 et eo amplius admirabantur, dicentes: Bene omnia fecit: et surdos fecit audire, et mutos loqui.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
