<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/novum-testamentum/02-marcus/chap006/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/02-marcus/">
      <li>
      
         02 marcus
      
      </a>
      </li>
   

   
      <a href="/fr/bible/vulgata/novum-testamentum/02-marcus/chap006/">
      <li>
      
         Chap006
      
      </a>
      </li>
   

   


</ol>
</nav>


<h1>Caput 6</h1>

<div class="content">
<article>
<p>1 Et egressus inde, abiit in patriam suam: et sequebantur eum discipuli sui:</p>
<p>2 et facto sabbato cœpit in synagoga docere: et multi audientes admirabantur in doctrina eius, dicentes: Unde huic hæc omnia? et quæ est sapientia, quæ data est illi: et virtutes tales, quæ per manus eius efficiuntur?</p>
<p>3 Nonne hic est faber, filius Mariæ, frater Iacobi, et Ioseph, et Iudæ, et Simonis? nonne et sorores eius hic nobiscum sunt? Et scandalizabantur in illo.</p>
<p>4 Et dicebat illis Iesus: Quia non est propheta sine honore nisi in patria sua, et in domo sua, et in cognatione sua.</p>
<p>5 Et non poterat ibi virtutem ullam facere, nisi paucos infirmos impositis manibus curavit:</p>
<p>6 et mirabatur propter incredulitatem eorum, et circuibat castella in circuitu docens.</p>
<p>7 Et vocavit duodecim: et cœpit eos mittere binos, et dabat illis potestatem spirituum immundorum.</p>
<p>8 Et præcepit eis ne quid tollerent in via, nisi virgam tantum: non peram, non panem, neque in zona æs,</p>
<p>9 sed calceatos sandaliis, et ne induerentur duabus tunicis.</p>
<p>10 Et dicebat eis: Quocumque introieritis in domum: illic manete donec exeatis inde:</p>
<p>11 et quicumque non receperint vos, nec audierint vos, exeuntes inde, excutite pulverem de pedibus vestris in testimonium illis.</p>
<p>12 Et exeuntes prædicabant ut pœnitentiam agerent:</p>
<p>13 et dæmonia multa eiiciebant, et ungebant oleo multos ægros, et sanabant.</p>
<p>14 Et audivit rex Herodes, (manifestum enim factum est nomen eius) et dicebat: Quia Ioannes Baptista resurrexit a mortuis: et propterea virtutes operantur in illo.</p>
<p>15 Alii autem dicebant: Quia Elias est. Alii vero dicebant: Quia propheta est, quasi unus ex prophetis.</p>
<p>16 Quo audito Herodes ait: Quem ego decollavi Ioannem, hic a mortuis resurrexit.</p>
<p>17 Ipse enim Herodes misit, ac tenuit Ioannem, et vinxit eum in carcere propter Herodiadem uxorem Philippi fratris sui, quia duxerat eam.</p>
<p>18 Dicebat enim Ioannes Herodi: Non licet tibi habere uxorem fratris tui.</p>
<p>19 Herodias autem insidiabatur illi: et volebat occidere eum, nec poterat.</p>
<p>20 Herodes enim metuebat Ioannem, sciens eum virum iustum et sanctum: et custodiebat eum, et audito eo multa faciebat, et libenter eum audiebat.</p>
<p>21 Et cum dies opportunus accidisset, Herodes natalis sui cœnam fecit principibus, et tribunis, et primis Galilææ.</p>
<p>22 cumque introisset filia ipsius Herodiadis, et saltasset, et placuisset Herodi, simulque recumbentibus; rex ait puellæ: Pete a me quod vis, et dabo tibi:</p>
<p>23 et iuravit illi: Quia quidquid petieris dabo tibi, licet dimidium regni mei.</p>
<p>24 Quæ cum exisset, dixit matri suæ: Quid petam? At illa dixit: Caput Ioannis Baptistæ.</p>
<p>25 Cumque introisset statim cum festinatione ad regem, petivit dicens: Volo ut protinus des mihi in disco caput Ioannis Baptistæ.</p>
<p>26 Et contristatus est rex: propter iusiurandum, et propter simul discumbentes noluit eam contristare:</p>
<p>27 sed misso spiculatore præcepit afferri caput eius in disco. Et decollavit eum in carcere,</p>
<p>28 et attulit caput eius in disco: et dedit illud puellæ, et puella dedit matri suæ.</p>
<p>29 Quo audito, discipuli eius venerunt, et tulerunt corpus eius: et posuerunt illud in monumento.</p>
<p>30 Et convenientes Apostoli ad Iesum, renunciaverunt ei omnia, quæ egerant, et docuerant.</p>
<p>31 Et ait illis: Venite seorsum in desertum locum, et requiescite pusillum. Erant enim qui veniebant et redibant multi: et nec spatium manducandi habebant.</p>
<p>32 Et ascendentes in navim, abierunt in desertum locum seorsum.</p>
<p>33 Et viderunt eos abeuntes, et cognoverunt multi: et pedestres de omnibus civitatibus concurrerunt illuc, et prævenerunt eos.</p>
<p>34 Et exiens vidit turbam multam Iesus: et misertus est super eos, quia erant sicut oves non habentes pastorem, et cœpit docere multa.</p>
<p>35 Et cum iam hora multa fieret, accesserunt discipuli eius, dicentes: Desertus est locus hic, et iam hora præteriit:</p>
<p>36 dimitte illos, ut euntes in proximas villas, et vicos, emant sibi cibos, quos manducent:</p>
<p>37 Et respondens ait illis: Date illis vos manducare. Et dixerunt ei: Euntes emamus ducentis denariis panes, et dabimus illis manducare.</p>
<p>38 Et dicit eis: Quot panes habetis? ite, et videte. Et cum cognovissent, dicunt: Quinque, et duos pisces.</p>
<p>39 Et præcepit illis ut accumbere facerent omnes secundum contubernia super viride fœnum.</p>
<p>40 Et discubuerunt in partes per centenos, et quinquagenos.</p>
<p>41 Et acceptis quinque panibus et duobus pisces, intuens in cælum, benedixit, et fregit panes, et dedit discipulis suis, ut ponerent ante eos: et duos pisces divisit omnibus.</p>
<p>42 Et manducaverunt omnes, et saturati sunt.</p>
<p>43 Et sustulerunt reliquias, fragmentorum duodecim cophinos plenos, et de piscibus.</p>
<p>44 Erant autem qui manducaverunt quinque millia virorum.</p>
<p>45 Et statim coegit discipulos suos ascendere navim, ut præcederent eum trans fretum ad Bethsaidam, dum ipse dimitteret populum.</p>
<p>46 Et cum dimisisset eos, abiit in montem orare.</p>
<p>47 Et cum sero esset, erat navis in medio mari, et ipse solus in terra.</p>
<p>48 Et videns eos laborantes in remigando, (erat enim ventus contrarius eis) et circa quartam vigiliam noctis venit ad eos ambulans supra mare: et volebat præterire eos.</p>
<p>49 At illi ut viderunt eum ambulantem supra mare, putaverunt phantasma esse, et exclamaverunt.</p>
<p>50 Omnes enim viderunt eum, et conturbati sunt. Et statim locutus est cum eis, et dixit eis: Confidite, ego sum, nolite timere.</p>
<p>51 Et ascendit ad illos in navim, et cessavit ventus. Et plus magis intra se stupebant:</p>
<p>52 non enim intellexerunt de panibus: erat enim cor eorum obcæcatum.</p>
<p>53 Et cum transfretassent, venerunt in terram Genesareth, et applicuerunt.</p>
<p>54 Cumque egressi essent de navi, continuo cognoverunt eum:</p>
<p>55 et percurrentes universam regionem illam, cœperunt in grabatis eos, qui se male habebant, circumferre, ubi audiebant eum esse.</p>
<p>56 Et quocumque introibat, in vicos, vel in villas, aut civitates, in plateis ponebant infirmos, et deprecabantur eum, ut vel fimbriam vestimenti eius tangerent, et quotquot tangebant eum, salvi fiebant.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
