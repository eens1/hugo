<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>




</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>
</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">English</a></li>

</ul>

</nav>





<h1>Caput 5</h1>

<div class="content">
<article>
<p>1 Et venerunt trans fretum maris in regionem Gerasenorum.</p>
<p>2 Et exeunti ei de navi, statim occurrit de monumentis homo in spiritu immundo,</p>
<p>3 qui domicilium habebat in monumentis, et neque catenis iam quisquam poterat eum ligare:</p>
<p>4 quoniam sæpe compedibus et catenis vinctus, dirupisset catenas, et compedes comminuisset, et nemo poterat eum domare.</p>
<p>5 et semper die ac nocte in monumentis, et in montibus erat, clamans, et concidens se lapidibus.</p>
<p>6 Videns autem Iesum a longe, cucurrit, et adoravit eum:</p>
<p>7 et clamans voce magna dixit: Quid mihi, et tibi, Iesu fili Dei altissimi? adiuro te per Deum, ne me torqueas.</p>
<p>8 Dicebat enim illi: Exi spiritus immunde ab homine.</p>
<p>9 Et interrogabat eum: Quod tibi nomen est? Et dicit ei: Legio mihi nomen est, quia multi sumus.</p>
<p>10 Et deprecabatur eum multum, ne se expelleret extra regionem.</p>
<p>11 Erat autem ibi circa montem grex porcorum magnus, pascens.</p>
<p>12 Et deprecabantur eum spiritus, dicentes: Mitte nos in porcos ut in eos introeamus.</p>
<p>13 Et concessit eis statim Iesus. Et exeuntes spiritus immundi introierunt in porcos: et magno impetu grex præcipitatus est in mare ad duo millia, et suffocati sunt in mari.</p>
<p>14 Qui autem pascebant eos, fugerunt, et nunciaverunt in civitatem, et in agros. Et egressi sunt videre quid esset factum:</p>
<p>15 et veniunt ad Iesum: et vident illum, qui a dæmonio vexabatur, sedentem, vestitum, et sanæ mentis, et timuerunt.</p>
<p>16 Et narraverunt illis, qui viderant, qualiter factum esset ei, qui dæmonium habuerat, et de porcis.</p>
<p>17 Et rogare cœperunt eum ut discederet de finibus eorum.</p>
<p>18 Cumque ascenderet navim, cœpit illum deprecari, qui a dæmonio vexatus fuerat, ut esset cum illo,</p>
<p>19 et non admisit eum, sed ait illi: Vade in domum tuam ad tuos, et annuncia illis quanta tibi Dominus fecerit, et misertus sit tui.</p>
<p>20 Et abiit, et cœpit prædicare in Decapoli, quanta sibi fecisset Iesus: et omnes mirabantur.</p>
<p>21 Et cum transcendisset Iesus in navi rursum trans fretum, convenit turba multa ad eum, et erat circa mare.</p>
<p>22 Et venit quidam de archisynagogis nomine Iairus: et videns eum, procidit ad pedes eius,</p>
<p>23 et deprecabatur eum multum, dicens: Quoniam filia mea in extremis est, Veni, impone manum super eam, ut salva sit, et vivat.</p>
<p>24 Et abiit cum illo, et sequebatur eum turba multa, et comprimebant eum.</p>
<p>25 Et mulier, quæ erat in profluvio sanguinis annis duodecim,</p>
<p>26 et fuerat multa perpessa a compluribus medicis: et erogaverat omnia sua, nec quidquam profecerat, sed magis deterius habebat:</p>
<p>27 cum audisset de Iesu, venit in turba retro, et tetigit vestimentum eius:</p>
<p>28 dicebat enim: Quia si vel vestimentum eius tetigero, salva ero.</p>
<p>29 Et confestim siccatus est fons sanguinis eius: et sensit corpore quia sanata esset a plaga.</p>
<p>30 Et statim Iesus in semetipso cognoscens virtutem, quæ exierat de illo, conversus ad turbam, aiebat: Quis tetigit vestimenta mea?</p>
<p>31 Et dicebant ei discipuli sui: Vides turbam comprimentem te, et dicis: Quis me tetigit?</p>
<p>32 Et circumspiciebat videre eam, quæ hoc fecerat.</p>
<p>33 Mulier vero timens et tremens, sciens quod factum esset in se, venit et procidit ante eum, et dixit ei omnem veritatem.</p>
<p>34 Ille autem dixit ei: Filia, fides tua te salvam fecit: vade in pace, et esto sana a plaga tua.</p>
<p>35 Adhuc eo loquente, veniunt ab archisynagogo, dicentes: Quia filia tua mortua est: quid ultra vexas Magistrum?</p>
<p>36 Iesus autem audito verbo, quod dicebatur, ait archisynagogo: Noli timere: tantummodo crede.</p>
<p>37 Et non admisit quemquam se sequi nisi Petrum, et Iacobum, et Ioannem fratrem Iacobi.</p>
<p>38 Et veniunt in domum archisynagogi, et videt tumultum, et flentes, et eiulantes multum.</p>
<p>39 Et ingressus, ait illis: Quid turbamini, et ploratis? puella non est mortua, sed dormit.</p>
<p>40 Et irridebant eum. Ipse vero eiectis omnibus assumit patrem, et matrem puellæ, et qui secum erant, et ingreditur ubi puella erat iacens.</p>
<p>41 Et tenens manum puellæ, ait illi: Talitha cumi, quod est interpretatum: Puella (tibi dico) surge.</p>
<p>42 et confestim surrexit puella, et ambulabat: erat autem annorum duodecim: et obstupuerunt stupore magno.</p>
<p>43 Et præcepit illis vehementer ut nemo id sciret: et dixit dari illi manducare.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

</body>
</html>
