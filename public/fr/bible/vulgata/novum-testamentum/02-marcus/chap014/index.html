<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">

EN
</a>
</li>


</ul>

</nav>





<h1>Caput 14</h1>

<div class="content">
<article>
<p>1 Erat autem Pascha et Azyma post biduum: et quærebant summi sacerdotes, et Scribæ quomodo eum dolo tenerent, et occiderent.</p>
<p>2 Dicebant autem: Non in die festo, ne forte tumultus fieret in populo.</p>
<p>3 Et cum esset Bethaniæ in domo Simonis leprosi, et recumberet: venit mulier habens alabastrum unguenti nardi spicati pretiosi, et fracto alabastro, effudit super caput eius.</p>
<p>4 Erant autem quidam indigne ferentes intra semetipsos, et dicentes: Ut quid perditio ista unguenti facta est?</p>
<p>5 Poterat enim unguentum istud vænundari plus quam trecentis denariis, et dari pauperibus. Et fremebant in eam.</p>
<p>6 Iesus autem dixit: Sinite eam, quid illi molesti estis? Bonum opus operata est in me.</p>
<p>7 semper enim pauperes habetis vobiscum: et cum volueritis, potestis illis benefacere: me autem non semper habetis.</p>
<p>8 Quod habuit hæc, fecit: prævenit ungere corpus meum in sepulturam.</p>
<p>9 Amen dico vobis: Ubicumque prædicatum fuerit Evangelium istud in universo mundo, et quod fecit hæc, narrabitur in memoriam eius.</p>
<p>10 Et Iudas Iscariotes unus de duodecim abiit ad summos sacerdotes, ut proderet eum illis.</p>
<p>11 Qui audientes gavisi sunt: et promiserunt ei pecuniam se daturos. Et quærebat quomodo illum opportune traderet.</p>
<p>12 Et primo die Azymorum quando Pascha immolabant, dicunt ei discipuli: Quo vis eamus, et paremus tibi ut manduces Pascha?</p>
<p>13 Et mittit duos ex discipulis suis, et dicit eis: Ite in civitatem: et occurret vobis homo lagenam aquæ baiulans, sequimini eum:</p>
<p>14 et quocumque introierit, dicite domino domus, quia magister dicit: Ubi est refectio mea, ubi Pascha cum discipulis meis manducem?</p>
<p>15 Et ipse vobis demonstrabit cœnaculum grande, stratum: et illic parate nobis.</p>
<p>16 Et abierunt discipuli eius, et venerunt in civitatem: et invenerunt sicut dixerat illis, et paraverunt Pascha.</p>
<p>17 Vespere autem facto, venit cum duodecim.</p>
<p>18 Et discumbentibus eis, et manducantibus, ait IESUS: Amen dico vobis, quia unus ex vobis tradet me, qui manducat mecum.</p>
<p>19 At illi cœperunt contristari, et dicere ei singulatim: Numquid ego?</p>
<p>20 Qui ait illis: Unus ex duodecim, qui intingit mecum manum in catino.</p>
<p>21 Et Filius quidem hominis vadit sicut scriptum est de eo: væ autem homini illi, per quem Filius hominis tradetur. bonum erat ei, si non esset natus homo ille.</p>
<p>22 Et manducantibus illis, accepit Iesus panem: et benedicens fregit, et dedit eis, et ait: Sumite, hoc est corpus meum.</p>
<p>23 Et accepto calice, gratias agens dedit eis: et biberunt ex illo omnes.</p>
<p>24 Et ait illis: Hic est sanguis meus novi testamenti, qui pro multis effundetur.</p>
<p>25 Amen dico vobis, quia iam non bibam de hoc genimine vitis usque in diem illum, cum illud bibam novum in regno Dei.</p>
<p>26 Et hymno dicto exierunt in Montem olivarum.</p>
<p>27 Et ait eis Iesus: Omnes scandalizabimini in me in nocte ista: quia scriptum est: Percutiam pastorem, et dispergentur oves.</p>
<p>28 Sed postquam resurrexero, præcedam vos in Galilæam.</p>
<p>29 Petrus autem ait illi: Et si omnes scandalizati fuerint in te: sed non ego.</p>
<p>30 Et ait illi Iesus: Amen dico tibi, quia tu hodie in nocte hac, priusquam gallus vocem bis dederit, ter me es negaturus.</p>
<p>31 At ille amplius loquebatur: Et si oportuerit me simul commori tibi, non te negabo: Similiter autem et omnes dicebant.</p>
<p>32 Et veniunt in prædium, cui nomen Gethsemani. Et ait discipulis suis: Sedete hic donec orem.</p>
<p>33 Et assumit Petrum, et Iacobum, et Ioannem secum: et cœpit pavere, et tædere.</p>
<p>34 Et ait illis: Tristis est anima mea usque ad mortem: sustinete hic, et vigilate.</p>
<p>35 Et cum processisset paululum, procidit super terram: et orabat, ut si fieri posset, transiret ab eo hora:</p>
<p>36 et dixit: Abba pater, omnia tibi possibilia sunt, transfer calicem hunc a me, sed non quod ego volo, sed quod tu.</p>
<p>37 Et venit, et invenit eos dormientes. Et ait Petro: Simon, dormis? non potuisti una hora vigilare?</p>
<p>38 Vigilate, et orate ut non intretis in tentationem. Spiritus quidem promptus est, caro vero infirma.</p>
<p>39 Et iterum abiens oravit eumdem sermonem, dicens.</p>
<p>40 Et reversus, denuo invenit eos dormientes, (erant enim oculi eorum gravati) et ignorabant quid responderent ei.</p>
<p>41 Et venit tertio, et ait illis: Dormite iam, et requiescite. Sufficit: venit hora: ecce Filius hominis tradetur in manus peccatorum.</p>
<p>42 Surgite, eamus. ecce qui me tradet, prope est.</p>
<p>43 Et, adhuc eo loquente, venit Iudas Iscariotes unus de duodecim, et cum eo turba multa cum gladiis, et lignis, a summis sacerdotibus, et Scribis, et senioribus.</p>
<p>44 Dederat autem traditor eius signum eis, dicens: Quemcumque osculatus fuero, ipse est, tenete eum, et ducite caute.</p>
<p>45 Et cum venisset, statim accedens ad eum, ait: Ave Rabbi: et osculatus est eum.</p>
<p>46 At illi manus iniecerunt in eum, et tenuerunt eum.</p>
<p>47 Unus autem quidam de circumstantibus educens gladium, percussit servum summi sacerdotis: et amputavit illi auriculam.</p>
<p>48 Et respondens Iesus, ait illis: Tamquam ad latronem existis cum gladiis, et lignis comprehendere me?</p>
<p>49 quotidie eram apud vos in templo docens, et non me tenuistis. Sed ut impleantur Scripturæ.</p>
<p>50 Tunc discipuli eius relinquentes eum, omnes fugerunt.</p>
<p>51 Adolescens autem quidam sequebatur eum amictus sindone super nudo: et tenuerunt eum.</p>
<p>52 At ille reiecta sindone, nudus profugit ab eis.</p>
<p>53 Et adduxerunt Iesum ad summum sacerdotem: et convenerunt omnes sacerdotes, et Scribæ, et seniores.</p>
<p>54 Petrus autem a longe secutus est eum usque intro in atrium summi sacerdotis: et sedebat cum ministris ad ignem, et calefaciebat se.</p>
<p>55 Summi vero sacerdotes, et omne concilium quærebant adversus Iesum testimonium, ut eum morti traderent, nec inveniebant.</p>
<p>56 Multi enim testimonium falsum dicebant adversus eum: et convenientia testimonia non erant.</p>
<p>57 Et quidam surgentes, falsum testimonium ferebant adversus eum, dicentes:</p>
<p>58 Quoniam nos audivimus eum dicentem: Ego dissolvam templum hoc manu factum, et per triduum aliud non manu factum ædificabo.</p>
<p>59 Et non erat conveniens testimonium illorum.</p>
<p>60 Et exurgens summus sacerdos in medium, interrogavit Iesum, dicens: Non respondes quidquam ad ea, quæ tibi obiiciuntur ab his?</p>
<p>61 Ille autem tacebat, et nihil respondit. Rursum summus sacerdos interrogabat eum, et dixit ei: Tu es Christus filius Dei benedicti?</p>
<p>62 Iesus autem dixit illi: Ego sum: et videbitis Filium hominis sedentem a dextris virtutis Dei, et venientem cum nubibus cæli.</p>
<p>63 Summus autem sacerdos scindens vestimenta sua, ait: Quid adhuc desideramus testes?</p>
<p>64 Audistis blasphemiam: quid vobis videtur? Qui omnes condemnaverunt eum esse reum mortis.</p>
<p>65 Et cœperunt quidam conspuere eum, et velare faciem eius, et colaphis eum cædere, et dicere ei: Prophetiza: et ministri alapis eum cædebant.</p>
<p>66 Et cum esset Petrus in atrio deorsum, venit una ex ancillis summi sacerdotis:</p>
<p>67 et cum vidisset Petrum calefacientem se, aspiciens illum, ait: Et tu cum Iesu Nazareno eras.</p>
<p>68 At ille negavit, dicens: Neque scio, neque novi quid dicas. Et exiit foras ante atrium, et gallus cantavit.</p>
<p>69 Rursus autem cum vidisset illum ancilla, cœpit dicere circumstantibus: Quia hic ex illis est.</p>
<p>70 At ille iterum negavit. Et post pusillum rursus qui astabant, dicebant Petro: Vere ex illis es: nam et Galilæus es.</p>
<p>71 Ille autem cœpit anathematizare, et iurare: Quia nescio hominem istum, quem dicitis.</p>
<p>72 Et statim gallus iterum cantavit. Et recordatus est Petrus verbi, quod dixerat ei Iesus: Prius quam gallus cantet bis, ter me negabis. Et cœpit flere.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
