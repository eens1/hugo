<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">

EN
</a>
</li>


</ul>

</nav>





<h1>Caput 13</h1>

<div class="content">
<article>
<p>1 Et cum egrederetur de templo, ait illi unus ex discipulis suis: Magister, aspice quales lapides, et quales structuræ.</p>
<p>2 Et respondens Iesus, ait illi: Vides has omnes magnas ædificationes? Non relinquetur lapis super lapidem, qui non destruatur.</p>
<p>3 Et cum sederet in Monte olivarum contra templum, interrogabant eum separatim Petrus, et Iacobus, et Ioannes, et Andreas:</p>
<p>4 Dic nobis, quando ista fient? et quod signum erit, quando hæc omnia incipient consummari?</p>
<p>5 Et respondens Iesus cœpit dicere illis: Videte ne quid vos seducat:</p>
<p>6 multi enim venient in nomine meo dicentes, quia ego sum: et multos seducent.</p>
<p>7 Cum audieritis autem bella, et opiniones bellorum, ne timueritis: oportet enim hæc fieri: sed nondum finis.</p>
<p>8 Exurget enim gens contra gentem, et regnum super regnum, et erunt terræmotus per loca, et fames. Initium dolorum hæc.</p>
<p>9 Videte autem vosmetipsos. Tradent enim vos in consiliis, et in synagogis vapulabitis, et ante præsides, et reges stabitis propter me, in testimonium illis.</p>
<p>10 Et in omnes gentes primum oportet prædicari Evangelium.</p>
<p>11 Et cum duxerint vos tradentes, nolite præcogitare quid loquamini: sed quod datum vobis fuerit in illa hora, id loquimini non enim vos estis loquentes, sed Spiritus sanctus.</p>
<p>12 Tradet autem frater fratrem in mortem, et pater filium: et consurgent filii in parentes, et morte afficient eos.</p>
<p>13 Et eritis odio omnibus propter nomen meum. Qui autem sustinuerit in finem, hic salvus erit.</p>
<p>14 Cum autem videritis abominationem desolationis stantem, ubi non debet, qui legit, intelligat: tunc qui in Iudæa sunt, fugiant in montes:</p>
<p>15 et qui super tectum, ne descendat in domum, nec introeat ut tollat quid de domo sua:</p>
<p>16 et qui in agro erit, non revertatur retro tollere vestimentum suum.</p>
<p>17 Væ autem prægnantibus, et nutrientibus in illis diebus.</p>
<p>18 Orate vero ut hieme non fiant.</p>
<p>19 Erunt enim dies illi tribulationes tales, quales non fuerunt ab initio creaturæ, quam condidit Deus usque nunc, neque fient.</p>
<p>20 Et nisi breviasset Dominus dies, non fuisset salva omnis caro: sed propter electos, quos elegit, breviavit dies.</p>
<p>21 Et tunc si quis vobis dixerit: Ecce hic est Christus, ecce illic, ne credideritis.</p>
<p>22 Exurgent enim pseudochristi, et pseudoprophetæ, et dabunt signa, et portenta ad seducendos, si fieri potest, etiam electos.</p>
<p>23 Vos ergo videte: ecce prædixi vobis omnia.</p>
<p>24 Sed in illis diebus post tribulationem illam sol contenebrabitur, et luna non dabit splendorem suum:</p>
<p>25 et stellæ cæli erunt decidentes, et virtutes, quæ in cælis sunt, movebuntur.</p>
<p>26 Et tunc videbunt filium hominis venientem in nubibus cum virtute multa, et gloria.</p>
<p>27 Et tunc mittet angelos suos, et congregabit electos suos a quattuor ventis, a summo terræ usque ad summum cæli.</p>
<p>28 A ficu autem discite parabolam. Cum iam ramus eius tener fuerit, et nata fuerint folia, cognoscitis quia in proximo sit æstas:</p>
<p>29 sic et vos cum videritis hæc fieri, scitote quod in proximo sit in ostiis.</p>
<p>30 Amen dico vobis, quoniam non transibit generatio hæc, donec omnia ista fiant.</p>
<p>31 Cælum, et terra transibunt, verba autem mea non transibunt.</p>
<p>32 De die autem illo, vel hora nemo scit, neque angeli in cælo, neque Filius, nisi Pater.</p>
<p>33 Videte, vigilate, et orate: nescitis enim quando tempus sit.</p>
<p>34 Sicut homo, qui peregre profectus reliquit domum suam, et dedit servis suis potestatem cuiusque operis, et ianitori præcepit ut vigilet.</p>
<p>35 Vigilate ergo, (nescitis enim quando dominus domus veniat: sero an media nocte, an galli cantu, an mane)</p>
<p>36 ne cum venerit repente, inveniat vos dormientes.</p>
<p>37 Quod autem vobis dico, omnibus dico: Vigilate.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
