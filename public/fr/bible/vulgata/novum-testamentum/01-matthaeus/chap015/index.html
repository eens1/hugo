<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/novum-testamentum/01-matthaeus/chap015/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/pdf.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/01-matthaeus/">
      <li>
      
         01 matthaeus
      
      </a>
      </li>
   

   
      <a href="/fr/bible/vulgata/novum-testamentum/01-matthaeus/chap015/">
      <li>
      
         Chap015
      
      </a>
      </li>
   

   


</ol>
</nav>


<h1>Caput 15</h1>

<div class="content">
<article>
<p>1 Tunc accesserunt ad eum ab Ierosolymis Scribae, et Pharisaei, dicentes:</p>
<p>2 Quare discipuli tui transgrediuntur traditionem seniorum? non enim lavant manus suas cum panem manducant.</p>
<p>3 Ipse autem respondens ait illis: Quare et vos transgredimini mandatum Dei propter traditionem vestram? Nam Deus dixit:</p>
<p>4 Honora patrem, et matrem. et: Qui maledixerit patri, vel matri, morte moriatur.</p>
<p>5 Vos autem dicitis: Quicumque dixerit patri, vel matri, Munus, quodcumque est ex me, tibi proderit:</p>
<p>6 et non honorificabit patrem suum, aut matrem suam: et irritum fecistis mandatum Dei propter traditionem vestram.</p>
<p>7 Hypocritae, bene prophetavit de vobis Isaias, dicens:</p>
<p>8 Populus hic labiis me honorat: cor autem eorum longe est a me.</p>
<p>9 Sine causa autem colunt me, docentes doctrinas, et mandata hominum.</p>
<p>10 Et convocatis ad se turbis, dixit eis: Audite, et intelligite.</p>
<p>11 Non quod intrat in os, coinquinat hominem: sed quod procedit ex ore, hoc coinquinat hominem.</p>
<p>12 Tunc accedentes discipuli eius, dixerunt ei: Scis quia Pharisaei audito verbo hoc, scandalizati sunt?</p>
<p>13 At ille respondens ait: Omnis plantatio, quam non plantavit Pater meus caelestis, eradicabitur.</p>
<p>14 Sinite illos: caeci sunt, et duces caecorum. caecus autem si caeco ducatum praestet, ambo in foveam cadunt.</p>
<p>15 Respondens autem Petrus dixit ei: Edissere nobis parabolam istam.</p>
<p>16 At ille dixit: Adhuc et vos sine intellectu estis?</p>
<p>17 Non intelligitis quia omne, quod in os intrat, in ventrem vadit, et in secessum emittitur?</p>
<p>18 Quae autem procedunt de ore, de corde exeunt, et ea coinquinant hominem:</p>
<p>19 de corde enim exeunt cogitationes malae, homicidia, adulteria, fornicationes, furta, falsa testimonia, blasphemiae.</p>
<p>20 haec sunt, quae coinquinant hominem. Non lotis autem manibus manducare, non coinquinat hominem.</p>
<p>21 Et egressus inde Iesus secessit in partes Tyri, et Sidonis.</p>
<p>22 Et ecce mulier Chananaea a finibus illis egressa clamavit, dicens ei: Miserere mei Domine fili David: filia mea male a daemonio vexatur.</p>
<p>23 Qui non respondit ei verbum. Et accedentes discipuli eius rogabant eum dicentes: Dimitte eam: quia clamat post nos.</p>
<p>24 Ipse autem respondens ait: Non sum missus nisi ad oves, quae perierunt domus Israel.</p>
<p>25 At illa venit, et adoravit eum, dicens: Domine, adiuva me.</p>
<p>26 Qui respondens ait: Non est bonum sumere panem filiorum, et mittere canibus.</p>
<p>27 At illa dixit: Etiam Domine: nam et catelli edunt de micis, quae cadunt de mensa dominorum suorum.</p>
<p>28 Tunc respondens Iesus, ait illi: O mulier, magna est fides tua: fiat tibi sicut vis. Et sanata est filia eius ex illa hora.</p>
<p>29 Et cum transisset inde Iesus, venit secus Mare Galilaeae: et ascendens in montem, sedebat ibi.</p>
<p>30 Et accesserunt ad eum turbae multae, habentes secum mutos, caecos, claudos, debiles, et alios multos: et proiecerunt eos ad pedes eius, et curavit eos:</p>
<p>31 ita ut turbae mirarentur videntes mutos loquentes, claudos ambulantes, caecos videntes: et magnificabant Deum Israel.</p>
<p>32 Iesus autem, convocatis discipulis suis, dixit: Misereor turbae, quia triduo iam perseverant mecum, et non habent quod manducent: et dimittere eos ieiunos nolo, ne deficiant in via.</p>
<p>33 Et dicunt ei discipuli: Unde ergo nobis in deserto panes tantos, ut saturemus turbam tantam?</p>
<p>34 Et ait illis Iesus: Quot habetis panes? At illi dixerunt: Septem, et paucos pisciculos.</p>
<p>35 Et praecepit turbae, ut discumberent super terram.</p>
<p>36 Et accipiens septem panes, et pisces, et gratias agens, fregit, et dedit discipulis suis, et discipuli dederunt populo.</p>
<p>37 Et comederunt omnes, et saturati sunt. Et quod superfuit de fragmentis, tulerunt septem sportas plenas.</p>
<p>38 Erant autem qui manducaverunt, quattuor millia hominum, extra parvulos, et mulieres.</p>
<p>39 Et, dimissa turba, ascendit in naviculam: et venit in fines Magedan.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
