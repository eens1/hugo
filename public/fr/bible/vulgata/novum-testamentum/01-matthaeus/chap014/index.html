<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li><a href="/fr">Accueil</a></li>

<li><a href="/fr/blog">Blog</a></li>

<li><a href="/fr/contact">Contact</a></li>

<li><a href="/en">üá¨üáß English</a></li>

</ul>

</nav>





<h1>Caput 14</h1>

<div class="content">
<article>
<p>1 In illo tempore audivit Herodes tetrarcha fama Iesu:</p>
<p>2 et ait pueris suis: Hic est Ioannes Baptista: ipse surrexit a mortuis, et ideo virtutes operantur in eo.</p>
<p>3 Herodes enim tenuit Ioannem, et alligavit eum: et posuit in carcerem propter Herodiadem uxorem fratris sui.</p>
<p>4 Dicebat enim illi Ioannes: Non licet tibi habere eam.</p>
<p>5 Et volens illum occidere, timuit populum: quia sicut prophetam eum habebant.</p>
<p>6 Die autem natalis Herodis saltavit filia Herodiadis in medio, et placuit Herodi.</p>
<p>7 Unde cum iuramento pollicitus est ei dare quodcumque postulasset ab eo.</p>
<p>8 At illa pr√¶monita a matre sua, Da mihi, inquit, hic in disco caput Ioannis Baptist√¶.</p>
<p>9 Et contristatus est rex: propter iuramentum autem, et eos, qui pariter recumbebant, iussit dari.</p>
<p>10 Misitque et decollavit Ioannem in carcere.</p>
<p>11 Et allatum est caput eius in disco, et datum est puell√¶, et attulit matri su√¶.</p>
<p>12 Et accedentes discipuli eius, tulerunt corpus eius, et sepelierunt illud: et venientes nunciaverunt Iesu.</p>
<p>13 Quod cum audisset Iesus, secessit inde in navicula, in locum desertum seorsum: et cum audissent turb√¶, secut√¶ sunt eum pedestres de civitatibus.</p>
<p>14 Et exiens vidit turbam multam, et misertus est eis, et curavit languidos eorum.</p>
<p>15 Vespere autem facto, accesserunt ad eum discipuli eius, dicentes: Desertus est locus, et hora iam pr√¶teriit: dimitte turbas, ut euntes in castella, emant sibi escas.</p>
<p>16 Iesus autem dixit eis: Non habent necesse ire: date illis vos manducare.</p>
<p>17 Responderunt ei: Non habemus hic nisi quinque panes, et duos pisces.</p>
<p>18 Qui ait eis: Afferte mihi illos huc.</p>
<p>19 Et cum iussisset turbam discumbere super f≈ìnum, acceptis quinque panibus, et duobus piscibus, aspiciens in c√¶lum benedixit, et fregit, et dedit discipulis panes, discipuli autem turbis.</p>
<p>20 Et manducaverunt omnes, et saturati sunt. Et tulerunt reliquias, duodecim cophinos fragmentorum plenos.</p>
<p>21 Manducantium autem fuit numerus, quinque millia virorum, exceptis mulieribus, et parvulis.</p>
<p>22 Et statim compulit Iesus discipulos ascendere in naviculam, et pr√¶cedere eum trans fretum, donec dimitteret turbas.</p>
<p>23 Et dimissa turba, ascendit in montem solus orare. Vespere autem facto solus erat ibi.</p>
<p>24 navicula autem in medio mari iactabatur fluctibus: erat enim contrarius ventus.</p>
<p>25 Quarta enim vigilia noctis, venit ad eos ambulans super mare.</p>
<p>26 Et videntes eum super mare ambulantem, turbati sunt, dicentes: Quia phantasma est. Et pr√¶ timore clamaverunt.</p>
<p>27 Statimque Iesus locutus est eis, dicens: Habete fiduciam: ego sum, nolite timere.</p>
<p>28 Respondens autem Petrus dixit: Domine, si tu es, iube me ad te venire super aquas.</p>
<p>29 At ipse ait: veni. Et descendens Petrus de navicula, ambulabat super aquam ut veniret ad Iesum.</p>
<p>30 Videns vero ventum validum, timuit: et cum c≈ìpisset mergi, clamavit dicens: Domine, salvum me fac.</p>
<p>31 Et continuo Iesus extendens manum, apprehendit eum: et ait illi: Modic√¶ fidei, quare dubitasti?</p>
<p>32 Et cum ascendissent in naviculam, cessavit ventus.</p>
<p>33 Qui autem in navicula erant, venerunt, et adoraverunt eum, dicentes: Vere filius Dei es.</p>
<p>34 Et cum transfretassent, venerunt in terram Genesar.</p>
<p>35 Et cum cognovissent eum viri loci illius, miserunt in universam regionem illam, et obtulerunt ei omnes male habentes:</p>
<p>36 et rogabant eum ut vel fimbriam vestimenti eius tangerent. Et quicumque tetigerunt, salvi facti sunt.</p>

</article>
</div>


</main>

<footer>


	<p>Les r√©f√©rences dans les notes de bas de page sont g√©n√©ralement donn√©es sous forme condens√©e. Les r√©f√©rences compl√®tes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
