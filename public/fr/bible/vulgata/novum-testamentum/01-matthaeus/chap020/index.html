<!DOCTYPE html>
<html>

<head><script src="/livereload.js?mindelay=10&amp;v=2&amp;port=41727&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/01-matthaeus/">
      <li>
      
         01 matthaeus
      
      </a>
      </li>
   

   
      <a href="/fr/bible/vulgata/novum-testamentum/01-matthaeus/chap020/">
      <li>
      
         Chap020
      
      </a>
      </li>
   

   


</ol>
</nav>


<h1>Caput 20</h1>

<div class="content">
<article>
<p>1 Simile est regnum cælorum homini patrifamilias, qui exiit primo mane conducere operarios in vineam suam.</p>
<p>2 Conventione autem facta cum operariis ex denario diurno, misit eos in vineam suam.</p>
<p>3 Et egressus circa horam tertiam, vidit alios stantes in foro otiosos,</p>
<p>4 et dixit illis: Ite et vos in vineam meam, et quod iustum fuerit dabo vobis.</p>
<p>5 Illi autem abierunt. Iterum autem exiit circa sextam et nonam horam: et fecit similiter.</p>
<p>6 Circa undecimam vero exiit, et invenit alios stantes, et dicit illis: Quid hic statis tota die otiosi?</p>
<p>7 Dicunt ei: Quia nemo nos conduxit. Dicit illis: Ite et vos in vineam meam.</p>
<p>8 Cum sero autem factum esset, dicit dominus vineæ procuratori suo: Voca operarios, et redde illis mercedem incipiens a novissimis usque ad primos.</p>
<p>9 Cum venissent ergo qui circa undecimam horam venerant, acceperunt singulos denarios.</p>
<p>10 Venientes autem et primi, arbitrati sunt quod plus essent accepturi: acceperunt autem et ipsi singulos denarios.</p>
<p>11 Et accipientes murmurabant adversus patremfamilias,</p>
<p>12 dicentes: Hi novissimi una hora fecerunt, et pares illos nobis fecisti, qui portavimus pondus diei, et æstus.</p>
<p>13 At ille respondens uni eorum, dixit: Amice non facio tibi iniuriam: nonne ex denario convenisti mecum?</p>
<p>14 Tolle quod tuum est, et vade: volo autem et huic novissimo dare sicut et tibi.</p>
<p>15 Aut non licet mihi quod volo, facere? an oculus tuus nequam est, quia ego bonus sum?</p>
<p>16 Sic erunt novissimi primi, et primi novissimi. multi enim sunt vocati, pauci vero electi.</p>
<p>17 Et ascendens Iesus Ierosolymam, assumpsit duodecim discipulos secreto, et ait illis:</p>
<p>18 Ecce ascendimus Ierosolymam, et filius hominis tradetur principibus sacerdotum, et Scribis, et condemnabunt eum morte,</p>
<p>19 et tradent eum Gentibus ad illudendum, et flagellandum, et crucifigendum, et tertia die resurget.</p>
<p>20 Tunc accessit ad eum mater filiorum Zebedæi cum filiis suis, adorans et petens aliquid ab eo.</p>
<p>21 Qui dixit ei: Quid vis? Ait illi: Dic ut sedeant hi duo filii mei, unus ad dexteram tuam, et unus ad sinistram in regno tuo.</p>
<p>22 Respondens autem Iesus, dixit: Nescitis quid petatis. Potestis bibere calicem, quem ego bibiturus sum? Dicunt ei: Possumus.</p>
<p>23 Ait illis: Calicem quidem meum bibetis: sedere autem ad dexteram meam vel sinistram non est meum dare vobis, sed quibus paratum est a Patre meo.</p>
<p>24 Et audientes decem, indignati sunt de duobus fratribus.</p>
<p>25 Iesus autem vocavit eos ad se, et ait: Scitis quia principes gentium dominantur eorum: et qui maiores sunt, potestatem exercent in eos.</p>
<p>26 Non ita erit inter vos: sed quicumque voluerit inter vos maior fieri, sit vester minister:</p>
<p>27 et qui voluerit inter vos primus esse, erit vester servus.</p>
<p>28 sicut filius hominis non venit ministrari, sed ministrare, et dare animam suam, redemptionem pro multis.</p>
<p>29 Et egredientibus illis ab Iericho, secuta est eum turba multa,</p>
<p>30 et ecce duo cæci sedentes secus viam, audierunt, quia Iesus transiret: et clamaverunt, dicentes: Domine miserere nostri, fili David.</p>
<p>31 Turba autem increpabat eos ut tacerent. At illi magis clamabant, dicentes: Domine, miserere nostri, fili David.</p>
<p>32 Et stetit Iesus, et vocavit eos, et ait: Quid vultis ut faciam vobis?</p>
<p>33 Dicunt illi: Domine, ut aperiantur oculi nostri.</p>
<p>34 Misertus autem eorum Iesus, tetigit oculos eorum. Et confestim viderunt, et secuti sunt eum.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
