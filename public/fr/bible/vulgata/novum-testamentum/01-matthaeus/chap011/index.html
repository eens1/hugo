<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/novum-testamentum/01-matthaeus/chap011/" />




<link rel="stylesheet" href="/css/cusdis.css">




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/cusdis.js" defer></script>




<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/01-matthaeus/">
      <li>
      
         01 matthaeus
      
      </a>
      </li>
   

   
      <a href="/fr/bible/vulgata/novum-testamentum/01-matthaeus/chap011/">
      <li>
      
         Chap011
      
      </a>
      </li>
   

   


</ol>
</nav>


<h1>Caput 11</h1>

<div class="content">
<article>
<p>1 Et factum est, cum consummasset Iesus, præcipiens duodecim discipulis suis, transiit inde ut doceret, et prædicaret in civitatibus eorum.</p>
<p>2 Ioannes autem cum audisset in vinculis opera Christi, mittens duos de discipulis suis,</p>
<p>3 ait illi: Tu es, qui venturus es, an alium expectamus?</p>
<p>4 Et respondens Iesus ait illis: Euntes renunciate Ioanni quæ audistis, et vidistis.</p>
<p>5 Cæci vident, claudi ambulant, leprosi mundantur, surdi audiunt, mortui resurgunt, pauperes evangelizantur:</p>
<p>6 et beatus est, qui non fuerit scandalizatus in me.</p>
<p>7 Illis autem abeuntibus, cœpit Iesus dicere ad turbas de Ioanne: Quid existis in desertum videre? arundinem vento agitatem?</p>
<p>8 Sed quid existis videre? hominem mollibus vestitum? Ecce qui mollibus vestiuntur, in domibus regum sunt.</p>
<p>9 Sed quid existis videre? prophetam? Etiam dico vobis, et plus quam prophetam.</p>
<p>10 Hic est enim, de quo scriptum est: Ecce ego mitto angelum meum ante faciem tuam, qui præparabit viam tuam ante te.</p>
<p>11 Amen dico vobis, non surrexit inter natos mulierum maior Ioanne Baptista: qui autem minor est in regno cælorum, maior est illo.</p>
<p>12 A diebus autem Ioannis Baptistæ usque nunc, regnum cælorum vim patitur, et violenti rapiunt illud.</p>
<p>13 Omnes enim prophetæ, et lex usque ad Ioannem prophetaverunt:</p>
<p>14 et si vultis recipere, ipse est Elias, qui venturus est.</p>
<p>15 Qui habet aures audiendi, audiat.</p>
<p>16 Cui autem similem æstimabo generationem istam? Similis est pueris sedentibus in foro: qui clamantes coæqualibus</p>
<p>17 dicunt: Cecinimus vobis, et non saltastis: lamentavimus, et non planxistis.</p>
<p>18 Venit enim Ioannes neque manducans, neque bibens, et dicunt: Dæmonium habet.</p>
<p>19 Venit filius hominis manducans, et bibens, et dicunt: Ecce homo vorax, et potator vini, publicanorum, et peccatorum amicus. Et iustificata est sapientia a filiis suis.</p>
<p>20 Tunc cœpit exprobrare civitatibus, in quibus factæ sunt plurimæ virtutes eius, quia non egissent pœnitentiam.</p>
<p>21 Væ tibi Corozain, væ tibi Bethsaida: quia, si in Tyro, et Sidone factæ essent virtutes quæ factæ sunt in vobis, olim in cilicio, et cinere pœnitentiam egissent.</p>
<p>22 Verumtamen dico vobis: Tyro, et Sidoni remissius erit in die iudicii, quam vobis.</p>
<p>23 Et tu Capharnaum, numquid usque in cælum exaltaberis? usque in infernum descendes. quia, si in Sodomis factæ fuissent virtutes, quæ factæ sunt in te, forte mansissent usque in hanc diem.</p>
<p>24 Verumtamen dico vobis, quia terræ Sodomorum remissius erit in die iudicii, quam tibi.</p>
<p>25 In illo tempore respondens Iesus dixit: Confiteor tibi, Pater, Domine cæli et terræ, quia abscondisti hæc a sapientibus, et prudentibus, et revelasti ea parvulis.</p>
<p>26 Ita Pater: quoniam sic fuit placitum ante te.</p>
<p>27 Omnia mihi tradita sunt a Patre meo. Et nemo novit Filium, nisi Pater: neque Patrem quis novit, nisi Filius, et cui voluerit Filius revelare.</p>
<p>28 Venite ad me omnes, qui laboratis, et onerati estis, et ego reficiam vos.</p>
<p>29 Tollite iugum meum super vos, et discite a me, quia mitis sum, et humilis corde: et invenietis requiem animabus vestris.</p>
<p>30 Iugum enim meum suave est, et onus meum leve.</p>

</article>
</div>



<div class="comment-dropdown">
<button class="dropdown-btn">Afficher les commentaires</button>
<div class="comment-box">
<h2>Commentaires</h2>

<div id="cusdis_thread"
  data-host="https://cusdis.com"
  data-app-id="8e7720be-66d0-4d22-bdc6-389d4ae51295"
  data-page-id="e955223a0593b44d539df326842028a3"
  data-page-url="https://eens.netlify.app/fr/bible/vulgata/novum-testamentum/01-matthaeus/chap011/"
  data-page-title="Caput 11"
  data-theme="dark"
></div>

</div>
</div>

<script async defer src="https://cusdis.com/js/cusdis.es.js"></script>



</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
