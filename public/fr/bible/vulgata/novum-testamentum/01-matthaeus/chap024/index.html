<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">

<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>



<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">

EN
</a>
</li>


</ul>

</nav>





<h1>Caput 24</h1>

<div class="content">
<article>
<p>1 Et egressus Iesus de templo, ibat. Et accesserunt discipuli eius, ut ostenderent ei ædificationes templi.</p>
<p>2 Ipse autem respondens dixit illis: Videtis hæc omnia? Amen dico vobis, non relinquetur hic lapis super lapidem, qui non destruatur.</p>
<p>3 Sedente autem eo super Montem oliveti, accesserunt ad eum discipuli secreto, dicentes: Dic nobis, quando hæc erunt? et quod signum adventus tui, et consummationis sæculi?</p>
<p>4 Et respondens Iesus, dixit eis: Videte ne quis vos seducat.</p>
<p>5 multi enim venient in nomine meo, dicentes: Ego sum Christus: et multos seducent.</p>
<p>6 Audituri enim estis prælia, et opiniones præliorum. Videte ne turbemini. oportet enim hæc fieri, sed nondum est finis.</p>
<p>7 consurget enim gens in gentem, et regnum in regnum, et erunt pestilentiæ, et fames, et terræmotus per loca.</p>
<p>8 hæc autem omnia initia sunt dolorum.</p>
<p>9 Tunc tradent vos in tribulationem, et occident vos: et eritis odio omnibus gentibus propter nomen meum.</p>
<p>10 Et tunc scandalizabuntur multi, et invicem tradent, et odio habebunt invicem.</p>
<p>11 Et multi pseudoprophetæ surgent, et seducent multos.</p>
<p>12 Et quoniam abundavit iniquitas, refrigescet caritas multorum.</p>
<p>13 qui autem perseveraverit usque in finem, hic salvus erit.</p>
<p>14 Et prædicabitur hoc Evangelium regni in universo orbe, in testimonium omnibus gentibus: et tunc veniet consummatio.</p>
<p>15 Cum ergo videritis abominationem desolationis, quæ dicta est a Daniele propheta, stantem in loco sancto, qui legit, intelligat:</p>
<p>16 tunc qui in Iudæa sunt, fugiant ad montes:</p>
<p>17 et qui in tecto, non descendat tollere aliquid de domo sua:</p>
<p>18 et qui in agro, non revertatur tollere tunicam suam.</p>
<p>19 Væ autem prægnantibus, et nutrientibus in illis diebus.</p>
<p>20 Orate autem ut non fiat fuga vestra in hieme, vel sabbato.</p>
<p>21 erit enim tunc tribulatio magna, qualis non fuit ab initio mundi usque modo, neque fiet.</p>
<p>22 Et nisi breviati fuissent dies illi, non fieret salva omnis caro: sed propter electos breviabuntur dies illi.</p>
<p>23 Tunc si quis vobis dixerit: Ecce hic est Christus, aut illic: nolite credere.</p>
<p>24 Surgent enim pseudochristi, et pseudoprophetæ: et dabunt signa magna, et prodigia, ita ut in errorem inducantur (si fieri potest) etiam electi.</p>
<p>25 Ecce prædixi vobis.</p>
<p>26 Si ergo dixerint vobis, Ecce in deserto est, nolite exire: ecce in penetralibus, nolite credere.</p>
<p>27 Sicut enim fulgur exit ab Oriente, et paret usque in Occidentem: ita erit et adventus Filii hominis.</p>
<p>28 Ubicumque fuerit corpus, illic congregabuntur et aquilæ.</p>
<p>29 Statim autem post tribulationem dierum illorum sol obscurabitur, et luna non dabit lumen suum, et stellæ cadent de cælo, et virtutes cælorum commovebuntur:</p>
<p>30 et tunc parebit signum Filii hominis in cælo: et tunc plangent omnes tribus terræ: et videbunt Filium hominis venientem in nubibus cæli cum virtute multa, et maiestate.</p>
<p>31 Et mittet angelos suos cum tuba, et voce magna: et congregabunt electos eius a quattuor ventis, a summis cælorum usque ad terminos eorum.</p>
<p>32 Ab arbore autem fici discite parabolam: cum iam ramus eius tener fuerit, et folia nata, scitis quia prope est æstas:</p>
<p>33 ita et vos cum videritis hæc omnia, scitote quia prope est in ianuis.</p>
<p>34 Amen dico vobis, quia non præteribit generatio hæc, donec omnia hæc fiant.</p>
<p>35 Cælum, et terra transibunt, verba autem mea non præteribunt.</p>
<p>36 De die autem illa, et hora nemo scit, neque angeli cælorum, nisi solus Pater.</p>
<p>37 Sicut autem in diebus Noe, ita erit et adventus Filii hominis.</p>
<p>38 sicut enim erant in diebus ante diluvium comedentes et bibentes, nubentes et nuptum tradentes, usque ad eum diem, quo intravit Noe in arcam,</p>
<p>39 et non cognoverunt donec venit diluvium, et tulit omnes: ita erit et adventus Filii hominis.</p>
<p>40 Tunc duo erunt in agro: unus assumetur, et unus relinquetur.</p>
<p>41 duæ molentes in mola: una assumetur, et una relinquetur.</p>
<p>42 Vigilate ergo, quia nescitis qua hora Dominus vester venturus sit.</p>
<p>43 Illud autem scitote, quoniam si sciret paterfamilias qua hora fur venturus esset, vigilaret utique, et non sineret perfodi domum suam.</p>
<p>44 Ideo et vos estote parati: quia qua nescitis hora Filius hominis venturus est.</p>
<p>45 Quis, putas, est fidelis servus, et prudens, quem constituit dominus suus super familiam suam, ut det illis cibum in tempore?</p>
<p>46 Beatus ille servus, quem cum venerit dominus eius, invenerit sic facientem.</p>
<p>47 amen dico vobis, quoniam super omnia bona sua constituet eum.</p>
<p>48 Si autem dixerit malus servus ille in corde suo: Moram fecit dominus meus venire:</p>
<p>49 et cœperit percutere conservos suos, manducet autem, et bibat cum ebriosis:</p>
<p>50 veniet dominus servi illius in die, qua non sperat, et hora, qua ignorat:</p>
<p>51 et dividet eum, partemque eius ponet cum hypocritis. illic erit fletus, et stridor dentium.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
