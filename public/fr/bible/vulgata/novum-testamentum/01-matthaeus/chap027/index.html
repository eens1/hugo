<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens.netlify.app/fr/bible/vulgata/novum-testamentum/01-matthaeus/chap027/" />




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/01-matthaeus/">
      <li>
      
         01 matthaeus
      
      </a>
      </li>
   

   
      <a href="/fr/bible/vulgata/novum-testamentum/01-matthaeus/chap027/">
      <li>
      
         Chap027
      
      </a>
      </li>
   

   


</ol>
</nav>


<h1>Caput 27</h1>

<div class="content">
<article>
<p>1 Mane autem facto, consilium inierunt omnes principes sacerdotum, et seniores populi adversus Iesum, ut eum morti traderent.</p>
<p>2 Et vinctum adduxerunt eum, et tradiderunt Pontio Pilato præsidi.</p>
<p>3 Tunc videns Iudas, qui eum tradidit, quod damnatus esset; pœnitentia ductus, retulit triginta argenteos principibus sacerdotum, et senioribus,</p>
<p>4 dicens: Peccavi, tradens sanguinem iustum. At illi dixerunt: Quid ad nos? tu videris.</p>
<p>5 Et proiectis argenteis in templo, recessit: et abiens laqueo se suspendit.</p>
<p>6 Principes autem sacerdotum, acceptis argenteis, dixerunt: Non licet eos mittere in corbonam: quia pretium sanguinis est.</p>
<p>7 Consilio autem inito, emerunt ex illis agrum figuli, in sepulturam peregrinorum.</p>
<p>8 Propter hoc vocatus est ager ille, Haceldama, hoc est, ager sanguinis, usque in hodiernum diem.</p>
<p>9 Tunc impletum est quod dictum est per Ieremiam prophetam, dicentem: Et acceperunt triginta argenteos pretium appretiati, quem appretiaverunt a filiis Israel:</p>
<p>10 et dederunt eos in agrum figuli, sicut constituit mihi Dominus.</p>
<p>11 Iesus autem stetit ante præsidem, et interrogavit eum præses, dicens: Tu es Rex Iudæorum? Dicit illi Iesus: Tu dicis.</p>
<p>12 Et cum accusaretur a principibus sacerdotum, et senioribus, nihil respondit.</p>
<p>13 Tunc dicit illi Pilatus: Non audis quanta adversum te dicunt testimonia?</p>
<p>14 Et non respondit ei ad ullum verbum, ita ut miraretur præses vehementer.</p>
<p>15 Per diem autem sollemnem consueverat præses populi dimittere unum vinctum, quem voluissent.</p>
<p>16 habebat autem tunc vinctum insignem, qui dicebatur Barrabas.</p>
<p>17 Congregatis ergo illis, dixit Pilatus: Quem vultis dimittam vobis: Barabbam, an Iesum, qui dicitur Christus?</p>
<p>18 Sciebat enim quod per invidiam tradidissent eum.</p>
<p>19 Sedente autem illo pro tribunali, misit ad eum uxor eius, dicens: Nihil tibi, et iusto illi. multa enim passa sum hodie per visum propter eum.</p>
<p>20 Principes autem sacerdotum, et seniores persuaserunt populis ut peterent Barabbam, Iesum vero perderent.</p>
<p>21 Respondens autem præses, ait illis: Quem vultis vobis de duobus dimitti? At illi dixerunt: Barabbam.</p>
<p>22 Dicit illis Pilatus: Quid igitur faciam de Iesu, qui dicitur Christus?</p>
<p>23 Dicunt omnes: Crucifigatur. Ait illis præses: Quid enim mali fecit? At illi magis clamabant dicentes: Crucifigatur.</p>
<p>24 Videns autem Pilatus quia nihil proficeret, sed magis tumultus fieret: accepta aqua, lavit manus coram populo, dicens: Innocens ego sum a sanguine iusti huius: vos videritis.</p>
<p>25 Et respondens universus populus, dixit: Sanguis eius super nos, et super filios nostros.</p>
<p>26 Tunc dimisit illis Barabbam: Iesum autem flagellatum tradidit eis ut crucifigeretur.</p>
<p>27 Tunc milites præsidis suscipientes Iesum in prætorium, congregaverunt ad eum universam cohortem:</p>
<p>28 et exuentes eum, chlamydem coccineam circumdederunt ei,</p>
<p>29 et plectentes coronam de spinis, posuerunt super caput eius, et arundinem in dextera eius. Et genu flexo ante eum, illudebant ei, dicentes: Ave rex Iudæorum.</p>
<p>30 Et expuentes in eum, acceperunt arundinem, et percutiebant caput eius.</p>
<p>31 Et postquam illuserunt ei, exuerunt eum chlamyde, et induerunt eum vestimentis eius, et duxerunt eum ut crucifigerent.</p>
<p>32 Exeuntes autem invenerunt hominem Cyrenæum, nomine Simonem: hunc angariaverunt ut tolleret crucem eius.</p>
<p>33 Et venerunt in locum, qui dicitur Golgotha, quod est Calvariæ locus.</p>
<p>34 Et dederunt ei vinum bibere cum felle mistum. Et cum gustasset, noluit bibere.</p>
<p>35 Postquam autem crucifixerunt eum, diviserunt vestimenta eius, sortem mittentes: ut impleretur quod dictum est per Prophetam dicentem: Diviserunt sibi vestimenta mea, et super vestem meam miserunt sortem.</p>
<p>36 Et sedentes servabant eum.</p>
<p>37 Et imposuerunt super caput eius causam ipsius scriptam: HIC EST IESUS REX IUDÆORUM.</p>
<p>38 Tunc crucifixi sunt cum eo duo latrones: unus a dextris, et unus a sinistris.</p>
<p>39 Prætereuntes autem blasphemabant eum moventes capita sua,</p>
<p>40 et dicentes: Vah qui destruis templum Dei, et in triduo illud reædificas: salva temetipsum: si filius Dei es, descende de cruce.</p>
<p>41 Similiter et principes sacerdotum illudentes cum Scribis, et senioribus dicebant:</p>
<p>42 Alios salvos fecit, seipsum non potest salvum facere: si rex Israel est, descendat nunc de cruce, et credimus ei:</p>
<p>43 confidit in Deo: liberet nunc, si vult eum: dixit enim: Quia filius Dei sum.</p>
<p>44 Idipsum autem et latrones, qui crucifixi erant cum eo, improperabant ei.</p>
<p>45 A sexta autem hora tenebræ factæ sunt super universam terram usque ad horam nonam.</p>
<p>46 Et circa horam nonam clamavit Iesus voce magna, dicens: Eli, Eli, lamma sabacthani? hoc est: Deus meus, Deus meus ut quid dereliquisti me?</p>
<p>47 Quidam autem illic stantes, et audientes, dicebant: Eliam vocat iste.</p>
<p>48 Et continuo currens unus ex eis acceptam spongiam implevit aceto, et imposuit arundini, et dabat ei bibere.</p>
<p>49 Ceteri vero dicebant: Sine videamus an veniat Elias liberans eum.</p>
<p>50 Iesus autem iterum clamans voce magna, emisit spiritum.</p>
<p>51 Et ecce velum templi scissum est in duas partes a summo usque deorsum. et terra mota est, et petræ scissæ sunt,</p>
<p>52 et monumenta aperta sunt: et multa corpora sanctorum, qui dormierant, surrexerunt.</p>
<p>53 Et exeuntes de monumentis post resurrectionem eius, venerunt in sanctam civitatem, et apparuerunt multis.</p>
<p>54 Centurio autem, et qui cum eo erant, custodientes Iesum, viso terræmotu et his, quæ fiebant, timuerunt valde, dicentes: Vere Filius Dei erat iste.</p>
<p>55 Erant autem ibi mulieres multæ a longe, quæ secutæ erant Iesum a Galilæa, ministrantes ei:</p>
<p>56 inter quas erat Maria Magdalene, et Maria Iacobi, et Ioseph mater, et mater filiorum Zebedæi.</p>
<p>57 Cum autem sero factum esset, venit quidam homo dives ab Arimathæa, nomine Ioseph, qui et ipse discipulus erat Iesu.</p>
<p>58 hic accessit ad Pilatum, et petiit corpus Iesu. Tunc Pilatus iussit reddi corpus.</p>
<p>59 Et accepto corpore, Ioseph involvit illud in sindone munda.</p>
<p>60 et posuit illud in monumento suo novo, quod exciderat in petra. Et advolvit saxum magnum ad ostium monumenti, et abiit.</p>
<p>61 Erant autem ibi Maria Magdalene, et altera Maria, sedentes contra sepulchrum.</p>
<p>62 Altera autem die, quæ est post Parasceven, convenerunt principes sacerdotum et Pharisæi ad Pilatum,</p>
<p>63 dicentes: Domine, recordati sumus, quia seductor ille dixit adhuc vivens: Post tres dies resurgam.</p>
<p>64 Iube ergo custodiri sepulchrum usque in diem tertium: ne forte veniant discipuli eius, et furentur eum, et dicant plebi: Surrexit a mortuis: et erit novissimus error peior priore.</p>
<p>65 Ait illis Pilatus: Habetis custodiam, ite, custodite sicut scitis.</p>
<p>66 Illi autem abeuntes, munierunt sepulchrum, signantes lapidem, cum custodibus.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
