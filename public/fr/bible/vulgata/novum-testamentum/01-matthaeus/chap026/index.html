<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">

<title>Extra Ecclesia Nulla Salus</title>




<link rel="stylesheet" href="/css/form.css">




<link rel="stylesheet" href="/css/nav.css">




<link rel="stylesheet" href="/css/pagination.css">




<link rel="stylesheet" href="/css/postnav.css">




<link rel="stylesheet" href="/css/style.css">






<script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>

<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="/fr/">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/fr">
<i class="fas fa-home"></i>

</a>
</li>


<li>
<a href="/fr/bible">

Bible
</a>
</li>


<li>
<a href="/fr/doctrine">

Doctrine
</a>
</li>


<li>
<a href="/fr/spiritualite">

Spirtualité
</a>
</li>


<li>
<a href="/fr/apologetique">

Apologétique
</a>
</li>


<li>
<a href="/fr/contact">

Contact
</a>
</li>


<li>
<a href="/en">
<i class="fas fa-globe"></i>
EN
</a>
</li>


</ul>

</nav>






<nav class="breadcrumb">
<ol>





   

   
      <a href="/fr/">
      <li>
      
         Accueil
      
      </a>
      </li>
   

   
      <a href="/fr/bible/">
      <li>
      
         Bible
      
      </a>
      </li>
   

   
      <a href="/fr/bible/vulgata/">
      <li>
      
         Vulgata
      
      </a>
      </li>
   

   
      <a href="/fr/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/fr/bible/vulgata/novum-testamentum/01-matthaeus/">
      <li>
      
         01 matthaeus
      
      </a>
      </li>
   

   
      <a href="/fr/bible/vulgata/novum-testamentum/01-matthaeus/chap026/">
      <li>
      
         Chap026
      
      </a>
      </li>
   

   


</ol>
</nav>


<h1>Caput 26</h1>

<div class="content">
<article>
<p>1 Et factum est: cum consummasset Iesus sermones hos omnes, dixit discipulis suis:</p>
<p>2 Scitis quia post biduum Pascha fiet, et Filius hominis tradetur ut crucifigatur.</p>
<p>3 Tunc congregati sunt principes sacerdotum, et seniores populi in atrium principis sacerdotum, qui dicebatur Caiphas:</p>
<p>4 et consilium fecerunt ut Iesum dolo tenerent, et occiderent.</p>
<p>5 Dicebant autem: Non in die festo, ne forte tumultus fieret in populo.</p>
<p>6 Cum autem Iesus esset in Bethania in domo Simonis leprosi,</p>
<p>7 accessit ad eum mulier habens alabastrum unguenti pretiosi, et effudit super caput ipsius recumbentis.</p>
<p>8 Videntes autem discipuli, indignati sunt dicentes: Ut quid perditio hæc?</p>
<p>9 potuit enim istud venundari multo, et dari pauperibus.</p>
<p>10 Sciens autem Iesus, ait illis: Quid molesti estis huic mulieri? opus enim bonum operata est in me.</p>
<p>11 nam semper pauperes habetis vobiscum: me autem non semper habetis.</p>
<p>12 Mittens enim hæc unguentum hoc in corpus meum: ad sepeliendum me fecit.</p>
<p>13 Amen dico vobis, ubicumque prædicatum fuerit hoc evangelium in toto mundo, dicetur et quod hæc fecit in memoriam eius.</p>
<p>14 Tunc abiit unus de duodecim, qui dicebatur Iudas Iscariotes, ad principes sacerdotum:</p>
<p>15 et ait illis: Quid vultis mihi dare, et ego vobis eum tradam? At illi constituerunt ei triginta argenteos.</p>
<p>16 Et exinde quærebat opportunitatem ut eum traderet.</p>
<p>17 Prima autem die Azymorum accesserunt discipuli ad Iesum, dicentes: Ubi vis paremus tibi comedere Pascha?</p>
<p>18 At Iesus dixit: Ite in civitatem ad quemdam, et dicite ei: Magister dicit: Tempus meum prope est, apud te facio Pascha cum discipulis meis.</p>
<p>19 Et fecerunt discipuli sicut constituit illis Iesus, et paraverunt Pascha.</p>
<p>20 Vespere autem facto, discumbebat cum duodecim discipulis suis.</p>
<p>21 Et edentibus illis, dixit: Amen dico vobis, quia unus vestrum me traditurus est.</p>
<p>22 Et contristati valde, cœperunt singuli dicere: Numquid ego sum Domine?</p>
<p>23 At ipse respondens, ait: Qui intingit mecum manum in paropside, hic me tradet.</p>
<p>24 Filius quidem hominis vadit, sicut scriptum est de illo: væ autem homini illi, per quem Filius hominis tradetur: bonum erat ei, si natus non fuisset homo ille.</p>
<p>25 Respondens autem Iudas, qui tradidit eum, dixit: Numquid ego sum Rabbi? Ait illi: Tu dixisti.</p>
<p>26 Cœnantibus autem eis, accepit Iesus panem, et benedixit, ac fregit, deditque discipulis suis, et ait: Accipite, et comedite: hoc est corpus meum.</p>
<p>27 Et accipiens calicem gratias egit: et dedit illis, dicens: Bibite ex hoc omnes.</p>
<p>28 Hic est enim sanguis meus novi testamenti, qui pro multis effundetur in remissionem peccatorum.</p>
<p>29 Dico autem vobis: non bibam amodo de hoc genimine vitis usque in diem illum, cum illud bibam vobiscum novum in regno Patris mei.</p>
<p>30 Et hymno dicto, exierunt in Montem oliveti.</p>
<p>31 Tunc dicit illis Iesus: Omnes vos scandalum patiemini in me, in ista nocte. Scriptum est enim: Percutiam pastorem, et dispergentur oves gregis.</p>
<p>32 Postquam autem resurrexero, præcedam vos in Galilæam.</p>
<p>33 Respondens autem Petrus, ait illi: Et si omnes scandalizati fuerint in te, ego numquam scandalizabor.</p>
<p>34 Ait illi Iesus: Amen dico tibi, quia in hac nocte, antequam gallus cantet, ter me negabis.</p>
<p>35 Ait illi Petrus: Etiamsi oportuerit me mori tecum, non te negabo. Similiter et omnes discipuli dixerunt.</p>
<p>36 Tunc venit Iesus cum illis in villam, quæ dicitur Gethsemani, et dixit discipulis suis: Sedete hic donec vadam illuc, et orem.</p>
<p>37 Et assumpto Petro, et duobus filiis Zebedæi, cœpit contristari et mœstus esse.</p>
<p>38 Tunc ait illis: Tristis est anima mea usque ad mortem: sustinete hic, et vigilate mecum.</p>
<p>39 Et progressus pusillum, procidit in faciem suam, orans, et dicens: Pater mi, si possibile est, transeat a me calix iste. verumtamen non sicut ego volo, sed sicut tu.</p>
<p>40 Et venit ad discipulos suos, et invenit eos dormientes, et dicit Petro: Sic non potuistis una hora vigilare mecum?</p>
<p>41 Vigilate, et orate ut non intretis in tentationem. Spiritus quidem promptus est, caro autem infirma.</p>
<p>42 Iterum secundo abiit, et oravit, dicens: Pater mi, si non potest hic calix transire nisi bibam illum, fiat voluntas tua.</p>
<p>43 Et venit iterum, et invenit eos dormientes: erant enim oculi eorum gravati.</p>
<p>44 Et relictis illis, iterum abiit, et oravit tertio, eumdem sermonem dicens.</p>
<p>45 Tunc venit ad discipulos suos, et dicit illis: Dormite iam, et requiescite: ecce appropinquavit hora, et Filius hominis tradetur in manus peccatorum.</p>
<p>46 Surgite eamus: ecce appropinquavit qui me tradet.</p>
<p>47 Adhuc eo loquente, ecce Iudas unus de duodecim venit, et cum eo turba multa cum gladiis, et fustibus, missi a principibus sacerdotum, et senioribus populi.</p>
<p>48 Qui autem tradidit eum, dedit illis signum, dicens: Quemcumque osculatus fuero, ipse est, tenete eum.</p>
<p>49 Et confestim accedens ad Iesum, dixit: Ave Rabbi. Et osculatus est eum.</p>
<p>50 Dixitque illi Iesus: Amice, ad quid venisti? Tunc accesserunt, et manus iniecerunt in Iesum, et tenuerunt eum.</p>
<p>51 Et ecce unus ex his, qui erant cum Iesu, extendens manum, exemit gladium suum, et percutiens servum principis sacerdotum amputavit auriculam eius.</p>
<p>52 Tunc ait illi Iesus: Converte gladium tuum in locum suum. omnes enim, qui acceperint gladium, gladio peribunt.</p>
<p>53 An putas, quia non possum rogare patrem meum, et exhibebit mihi modo plusquam duodecim legiones angelorum?</p>
<p>54 Quomodo ergo implebuntur Scripturæ, quia sic oportet fieri?</p>
<p>55 In illa hora dixit Iesus turbis: Tamquam ad latronem existis cum gladiis, et fustibus comprehendere me: quotidie apud vos sedebam docens in templo, et non me tenuistis.</p>
<p>56 Hoc autem totum factum est, ut adimplerentur Scripturæ prophetarum. Tunc discipuli omnes, relicto eo, fugerunt.</p>
<p>57 At illi tenentes Iesum, duxerunt ad Caipham principem sacerdotum, ubi Scribæ et seniores convenerant.</p>
<p>58 Petrus autem sequebatur eum a longe, usque in atrium principis sacerdotum. Et ingressus intro, sedebat cum ministris, ut videret finem.</p>
<p>59 Principes autem sacerdotum, et omne concilium quærebant falsum testimonium contra Iesum, ut eum morti traderent:</p>
<p>60 et non invenerunt, cum multi falsi testes accessissent. Novissime autem venerunt duo falsi testes,</p>
<p>61 et dixerunt: Hic dixit: Possum destruere templum Dei, et post triduum reædificare illud.</p>
<p>62 Et surgens princeps sacerdotum, ait illi: Nihil respondes ad ea, quæ isti adversum te testificantur?</p>
<p>63 Iesus autem tacebat. Et princeps sacerdotum ait illi: Adiuro te per Deum vivum, ut dicas nobis si tu es Christus filius Dei.</p>
<p>64 Dicit illi Iesus: Tu dixisti. verumtamen dico vobis, amodo videbitis filium hominis sedentem a dextris virtutis Dei, et venientem in nubibus cæli.</p>
<p>65 Tunc princeps sacerdotum scidit vestimenta sua, dicens: Blasphemavit: quid adhuc egemus testibus? ecce nunc audistis blasphemiam:</p>
<p>66 quid vobis videtur? At illi respondentes dixerunt: Reus est mortis.</p>
<p>67 Tunc expuerunt in faciem eius, et colaphis eum ceciderunt, alii autem palmas in faciem eius dederunt,</p>
<p>68 dicentes: Prophetiza nobis Christe, quis est qui te percussit?</p>
<p>69 Petrus vero sedebat foris in atrio: et accessit ad eum una ancilla, dicens: Et tu cum Iesu Galilæo eras.</p>
<p>70 At ille negavit coram omnibus, dicens: Nescio quid dicis.</p>
<p>71 Exeunte autem illo ianuam, vidit eum alia ancilla, et ait his, qui erant ibi: Et hic erat cum Iesu Nazareno.</p>
<p>72 Et iterum negavit cum iuramento: Quia non novi hominem.</p>
<p>73 Et post pusillum accesserunt qui stabant, et dixerunt Petro: Vere et tu ex illis es: nam et loquela tua manifestum te facit.</p>
<p>74 Tunc cœpit detestari, et iurare quia non novisset hominem. Et continuo gallus cantavit.</p>
<p>75 Et recordatus est Petrus verbi Iesu, quod dixerat: Prius quam gallus cantet, ter me negabis. Et egressus foras, flevit amare.</p>

</article>
</div>


</main>

<footer>


	<p>Les références dans les notes de bas de page sont généralement données sous forme condensée. Les références complètes se trouvent <a href="/fr/references.html">ICI</a>.</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>


</body>
</html>
